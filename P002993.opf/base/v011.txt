༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W3CN7719
13CN7731
ImageGroup:
ISBN:
LCCN:
n/a
n/a
Title:
གཅན་རོང་བསྟན་འཛིན་གྱི་གསུང་རྩོམ།
gcan rong bstan 'dzin gyi gsung rtsom/
10-be-supplied
Author:
to-be-supplied
n'a
Descriptor:
Original Publication:
Place:
Publisher:
Date:
EEEEEEW
Volume:
Total Volumes:
TBRC Pages:
Introductory Pages:
Text Pages:
Scanning Information:
na
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



བདམས། ༢༠༡༠ ལ། 1 21:14:1 དཔར་ :་འདྲ་འ7a@ད་གདུལ་བྱ་དབང་
7དང་ན་ན ད། 1:|:ག་ས ག་བཅུད་ ༧།༠༡ ༢ ༣༽ ང་བ་། ༢༣:1:|:
:: 1: ༥ ལgi༢/༢༣:༡ ད་
1:|:ཀྱི ༡༢ ། ། ༢ ལ། ༢:: 1:
11| །
༧
གངས་ཅན་རིག་བཅུད།
STMPS
R
༄༅། །ཚར་པ་ནཱལེནྡའི་དཔེ་ཚོགས་ལས་མང་ཐོས་ཀླུ་སྒྲུབ་
རྒྱ་མཚོའི་གསུང་འབུམ་བཞུགས་སོ། ། །
འགྲོ་མགོན་ཏི་ཤྲི་རས་པའི་གསུང་འབུམ། །
རྒྱལ་བ་ཡང་དགོན་པ་རྒྱལ་མཚན་དཔལ་བཟང་གི་གསུང་འབུམ། །
ས་ལོ་འཇམ་པའི་རྡོ་རྗེའི་གསུང་འབུམ།
ཚར་ཆེན་བློ་གསལ་རྒྱ་མཚོའི་གསུང་འབུམ།
མང་ཐོས་ཀླུ་སྒྲུབ་ཀླུ་ཚོའི་གཡུང་༢ཡུམ།
གནས་གསར་མཁྱེན་བརྩེའི་དབང་ཕྱུག་གི་གསུང་འབུམ།
རིག་འཛིན་འཇིགས་མེད་གླིང་པའི་གསུང་འབུམ།
རྗེ་འཇིགས་མེད་རོལ་པའི་རྡོ་རྗེའི་གསུང་འབུམ།
ཚར་པ་ནཱ་ལེནྡྲའི་གདན་རབས་རིམ་བྱོན་གྱི་གསུང་འབུམ།
ས་སྒང་བླ་རབས་རིམ་བྱོན་གྱི་གསུང་འབུམ། །
སྟོང་སྐོར་ཞབས་དྲུང་རིམ་བྱོན་གྱི་གསུང་འབུམ།
པོད་བཅུ་གཅིག་པ།
སི་ཁྲོན་བོད་ཡིག་དཔེ་རྙིང་བསྡུ་སྒྲིག་ཁང་གིས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



གངས་ཅན་རིག་བཅུད་ ༡༣ ༣
=
=
MPS
༄༅། །ཚར་པ་ནཱ་ལེནྡྲའི་དཔེ་ཚོགས་ལས་མང་ཐོས་ཀླུ་སྒྲུབ་
རྒྱ་མཚོའི་གསུང་འབུམ་བཞུགས་སོ། །
པོད་བཅུ་གཅིག་པ།
སི་ཁྲོན་བོད་ཡིག་དཔེ་རྙིང་བསྡུ་སྒྲིག་ཁང་གིས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



བཀའ་འདྲི་ཞུ་ཡུལ།
བཅོ་བརྒྱད་ཞབས་དྲུང་རིན་པོ་ཆེ་ངག་དབང་རིན་ཆེན་དཔལ་འབྱོར།
གཟན་དཀར་རིན་པོ་ཆེ་ཐུབ་བསྟན་ཉི་མ། མཁན་ཆེན་བཟང་པོ་རྒྱལ་མཚན།
སྤྱིའི་གཙོ་སྒྲིག་པ།
ཁྲོ་ཐར་འཇམ་བློ།
འགན་འཛིན་གཞོན་པ།
སྐུ་ཞབས་ལེགས་བཤད་སྦྱིན་པ། རིན་ཆེན་དབང་རྒྱལ། སངས་རྒྱས་བསྟན་འཛིན།
ཟླ་བ་སོགས་དཔལ་ནཱ་ལེམའི་དབུ་འཛིན་ལྷན་ཚོགས།
ཕྱི་ཤོག་ལག་རྩལ་པ།
པད་རྡོ།
སྒྲིག་སྦྱོར་བ།
བྱམས་པ་བསྟན་འཛིན། ཟླ་བ་ལྷ་མོ།
ལས་ཞུགས་པ།
བྱམས་པ་བསྟན་འཛིན། བསྟན་པའི་རྒྱལ་མཚན། དམ་ཆོས། ཤེས་རབ་དྲི་མེད། སྒ་གཡུང་ཁོ།
གསའ་རང་འབར། ནོར་བུ་ཚེ་རིང་། ཁྲོ་བཟའ་སྒྲོན་མེ།
གནམ་ཕྱུག་མཚོ་སོགས་སི་ཁྲོན་བོད་ཡིག་དཔེ་རྙིང་བསྡུ་སྒྲིག་ཁང་གི་ལས་མི་རྣམས་སོ། །



གང་གི་མཚན་ཙམ་དྲན་པས་མ་རིག་པའི། །མུན་པའི་ཚོགས་རྣམས་མ་ལུས་ཉེར་བསལ་ཏེ། །
རིག་པའི་གནས་ལ་བློ་གྲོས་མཆོག་སྩོལ་བའི། །ཀླུ་སྒྲུབ་རྒྱ་མཚོ་སྙིང་ནས་དྲན་ནོ་སྐྱོངས། །



དཀར་ཆག
267
ལམ་འབྲས་ཁྲིད་དཔེ་གནད་དྲིལ་བའི་ཉམས་ལེན་སྙིང་པོ།…….
གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ། ..
གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།……...
གཞུང་བཤད་ཟིན་བྲིས་རྩོམ་འཕྲོ་ཅན།....་
ལམ་ཟབ་སྦས་དོན་སྙིང་པོ།.....
བསྙེན་པ་གསུམ་གྱི་ལག་ལེན་གསུང་ངག་བེའུ་བུམ།
གསུང་ངག་རིན་པོ་ཆེ་སློབ་བཤད་དང་ཚོགས་བཤད་ཀྱི་དབྱེ་བ་རྗེ་ཀླུ་སྒྲུབ་རྒྱ་མཚོའི་གསུང་གི་ཟིན་བྲིས་ལ་
སླར་ཡང་རྗེ་ཉིད་ཀྱིས་ཞུས་དག་མཛད་པའི་ཡིད་ཆེས་ཅན་གྱི་དཔེ་ལ་བར་སྐབས་སུ་
ཡི་གེ་པས་མ་དག་པའི་སྐྱོན་རྣམས་ས་སྐྱ་པ་སྔགས་འཆང་ངག་དབང་ཀུན་དགའི་
མིང་ཅན་གྱིས་ཞུས་དག་བགྱིས་པའི་ལེགས་བཤད་
བློ་གསལ་ཀུན་དགའ།



༄༅། །ལམ་འབྲས་ཁྲིད་དཔེ་གནད་དྲིལ་བའི་
ཉམས་ལེན་སྙིང་པོ་བཞུགས། །
རྗེ་བཙུན་བླ་མ་རྣམས་ཀྱི་ཞབས་ཀྱི་པདྨོར་སྒོ་གསུམ་གུས་པས་ཕྱག་བགྱིད་དོ། །
གསུང་ངག་ལམ་འབྲས་བུའི་མན་ངག་གི་གནད་དྲིལ་བ་ཉམས་ལེན་གྱི་སྙིང་པོ་འདིར་ལྟར་
ལགས། མཆོག་སྒྲུབ་པའི་གདམས་ངག་གང་ཉམས་སུ་ལེན་ཡང་བློ་ཆོས་སུ་འགྲོ་བ་ཞིག་
དགོས། དེའི་སླད་དུ་འཁོར་བའི་ཉེས་དམིགས་བསྒོམ་པ་གནད་དུ་ཆེ་བས། འཁོར་བ་སྤྱི་
དང་བྱེ་བྲག་གི་སྡུག་བསྔལ་ལ་བསམ་པ་འཁོར་བའི་སྡུག་བསྔལ་ཚིག་ཙམ་མ་ཡིན་པའི་
ངེས་ཤེས་འདྲོང༌། དེའི་རྒྱུ་ཉོན་མོངས་དུག་གསུམ་དང་། དེས་ཀུན་ནས་བསླངས་པའི་ལས་
ངན་པ་སྤང་འདོད་ཀྱི་བློ་བཅོས་མ་མ་ཡིན་པ་སྐྱེས་ན་བློ་ཆོས་སུ་སོང་བ་ལགས་པས།
འཁོར་བའི་སྡུག་བསྔལ་རང་ཐོག་ཏུ་སྦྱར་ལ་ངེས་འབྱུང་གི་བློ་ཞེ་ཐག་པ་ནས་བསྐྱེད་དེ་རྒྱུད་
འཁུལ་ངེས་པ་ཞིག་མཛད་འཚལ། སྡུག་བསྔལ་སྡུག་བསྔལ་འགྱུར་བའི་སྡུག་བསྔལ་དང་། །
འདུ་བྱེད་སྡུག་བསྔལ་ཚ་བས་ཡིད་གདུངས་པའི། །འཁོར་བ་འདི་ལ་བདེ་བའི་གོ་སྐབས་
མེད། །ཐར་པའི་གྲོང་ཁྱེར་སྙོགས་ཤིག་སྙིང་གི་བུ། །
༈ དེ་ནས་དལ་འབྱོར་རྙེད་པར་དཀའ་བ་བསྒོམ་དགོས་ཏེ། འཁོར་བའི་ཉེས་
དམིགས་དྲན་ནས་བློ་ཆོས་སུ་སོང་། ཆོས་བྱེད་འདོད་ཀྱི་བསམ་པ་ཙམ་སྐྱེས་ཀྱང་། ཆོས་
འདི་ག་ལེ་བྱས་ནས་ཉམས་སུ་བླངས་པས་ཆོག་སྙམ་ཡང་། དེས་མི་ཆོག །ད་ལྟ་ཉིད་ནས་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
རྩོམ་པ་དྲག་ཏུ་བརྩམ་དགོས་ཏེ། ཉིན་མོའི་སྐར་ཕྲན་ལྟ་བུའི་དལ་འབྱོར་འདི་ནི་རྙེད་པར་
དཀའ། རྙེད་ནས་མྱུར་དུ་འཇིག །རྩྭ་རྩེའི་ཟིལ་པ་ལྟ་བུ་སྐད་ཅིག་མ་ཙམ་གཅིག་ཏུ་ངེས་པ་
འདྲེན་དགོས་ལགས། ཚེ་འདིའི་འདུ་བྱེད་ནམ་མཁའི་གློག་ཕྲན་བཞིན། །ད་ལྟ་འཇིག་ཀྱང་
རྟག་འཛིན་ངང་རིང་པོ། །རང་གིས་རང་ཉིད་བསླུས་པ་འདི་མཚང་ཆེ། །ཆོས་ལ་ད་ལྟ་
འབུངས་ཤིག་སྙིང་གི་བུ། །དེ་ལྟར་ཆོས་ཉམས་ལེན་གྱི་བརྩོན་པ་འཚུབས་རིང་ངེ་བ་ཡོད་
ཀྱང་། གནད་མ་ཤེས་ན་ཆོས་ལམ་དུ་མི་འགྲོ་བས། ། །
༈ དེ་ནས་ལས་རྒྱུ་འབྲས་ལ་ཡིད་ཆེས་པར་བྱས་ནས་ལས་མི་དགེ་བ་གཙོར་སྤང་།
དགེ་བ་སྣ་རེ་ནས་ཉམས་སུ་ཅི་ལོངས་བྱེད་པ་ཞིག་དགོས་ཏེ། ལས་རྒྱུ་འབྲས་ཀྱི་སྤང་བླང་
རགས་པ་ཙམ་ཡང་མི་ཤེས་པར་ལྟ་བ་མཐོ་མཐོ་མོ་དང་། སྤྱོད་པ་ཚུལ་འཆོས་དང་། ཐོ་ཅོའི་
སྤྱོད་པ་རྣམས་ནི་འགྲམ་རྩ་ཟད་པའི་ཁང་རུལ་དང་འདྲ་བར་ཅིར་ཡང་མི་བཏུབ་པ་ལགས།
དགེ་དང་མི་དགེའི་ལས་འབྲས་ཁྱད་བསད་ནས། །ལྟ་བའི་རྦད་ཁམ་སྤྱོད་པའི་འགྱིང་ཚུལ་
སོགས། །ཟབ་ཟབ་འདྲ་ཡང་འཇག་མའི་ཁྲི་ཟམ་བཞིན། །ལམ་དུ་འགྲོ་བ་མེད་དོ་སྙིང་
གི་བུ། །
༈ དེ་ནས་ལམ་འཁྲུལ་པ་སེལ་བའི་ཕྱིར་དུ་ཀུན་རྫོབ་བྱང་སེམས་རྣལ་མ་ཞིག་རྒྱུད་
ལ་སྐྱེ་དགོས་ཏེ། ཆོས་ཀུན་རྨི་ལམ་སྒྱུ་མ་ལྟ་བུར་བུན་ལོང་ངེ་བའི་ལྟ་བ་རྣམ་དག་ཅིག་མེད་
ནའང་ལམ་ལོག་པ་འཁོར་བའི་གཡང་ལ་ལྷུང་བའི་དོགས་པ་ཡོད། བྱམས་སྙིང་རྗེས་ཀུན་
ནས་བསླངས་པའི་བྱང་ཆུབ་ཀྱི་སེམས་རིན་པོ་ཆེ་འདི་རྒྱུད་ལ་མ་ཤར་ན་ལམ་དམན་པ་ཉན་
རང་གི་སར་ལྷུང་བའི་དོགས་པ་ཡོད་པས། ལྟ་བ་སྟོང་ཉིད་རྟོགས་པའི་ཤེས་རབ་དང་། སྤྱོད་
པ་སྙིང་རྗེས་ཟིན་པའི་སྟོང་ཉིད་སྙིང་རྗེའི་སྙིང་པོ་ཅན་དུ་གྲགས་པའི་བྱང་ཆུབ་ཀྱི་སེམས་
ཡང་དག་པ་རྒྱུད་ལ་སྐྱེས་པ་ཞིག་དགོས་པ་ལགས། སྟོང་ཉིད་སྙིང་རྗེས་ཟིན་པའི་ལམ་གྱི་
མཆོག །བྱང་སེམས་རྣལ་མས་རང་རྒྱུད་མ་དུལ་ན། །ལམ་མིན་འཁྲུལ་པའི་གཡང་ལ་ལྷུང་



ལམ་འབྲས་ཁྲིད་དཔེ་གནད་དྲིལ་བའི་ཉམས་ལེན་སྙིང་པོ།
དོགས་ཡོད། །གཞན་ཕན་ལྷག་བསམ་དགོངས་ཤིག་སྙིང་གི་བུ། །
༈ དེ་ནས་འཁྲུལ་པ་ཡེ་ཤེས་སུ་འཆར་བའི་ཕྱིར་དོན་དམ་སེམས་བསྐྱེད་བསྒོམ་
དགོས་ཏེ། ཆོས་ཀྱི་གནས་ལུགས་རྟོགས་པའི་ཤེས་རབ་ཁྱད་པར་ཅན་རྒྱུད་ལ་སྐྱེས་ན།
འཇིག་རྟེན་ཆོས་བརྒྱད་ལ་སོགས་པའི་སྣང་བ་ཐམས་ཅད་ཆུ་ལ་ཆུ་བུར་ཐིམ་པ་བཞིན་དུ།
སླར་ལམ་གྱི་གྲོགས་སུ་འཆར་བ་ཞིག་འོང་བ་ལགས། སྣང་སྲིད་ཆོས་ཀུན་སྒྱུ་མའི་ངང་ཚུལ་
ལྟར། །སྣང་ཡང་བདེན་མེད་འཁྲུལ་པར་ཐག་ཆོད་ན། །འཇིག་རྟེན་ཆོས་བརྒྱད་ཡེ་ཤེས་
རོལ་པ་ཡིས། །ལམ་གྱི་གྲོགས་སུ་འཆར་རོ་སྙིང་གི་བུ། །
༈ དེ་ནས་དབང་ཟབ་མོས་རྒྱུད་སྨིན་པར་བྱས་ཏེ་ལྟ་བས་སྤྲོས་པ་ཆོད་པར་བྱ་བའི་
ཕྱིར་འཁོར་འདས་དབྱེར་མེད་ཀྱི་ལྟ་བ་བསྒོམ་དགོས་ཏེ། དེའང་རང་སེམས་གཟུང་འཛིན་
གཉིས་སྣང་གི་ཤུན་པ་དང་བྲལ་བའི་འོད་གསལ་རྗེན་ནེ་བ་འདི་ལ་ཡིད་འཛིན་མེད་དུ་ཕྱམ་
མེར་བཞག་སྟེ། གསལ་བ་རང་སོ་གཟུང་། གསལ་བ་འདིའང་གདོད་མ་ནས་གྲུབ་པའི་
རྟག་བརྟན་ཐེར་ཟུག་ཅན་མ་ཡིན་པར། རྒྱུ་རྐྱེན་ལ་ལྟོས་པའི་བདེན་སྟོང་སྒྱུ་མ་ལྟ་བུར་
གཏན་ལ་ཕབ་སྟེ་སྟོང་པ་རང་སོ་གཟུང་། གསལ་བའི་དུས་ཉིད་ན་སྟོང་པ་དང་། སྟོང་པའི་
ངང་ནས་གསལ་བར་ཤེས་པའི་སེམས་གསལ་སྟོང་ཟུང་འཇུག་རིག་པ་སྐད་ཅིག་མ་འདི་ལ་
བཅས་བཅོས་མི་བྱེད་པར་སེམས་ཅི་གནས་མཉམ་པར་འཇོག་པ་ནི་ཟུང་འཇུག་ལ་ལ་བཟླ་
བ་ཡིན་པས། ལྷན་སྐྱེས་འདི་གསུམ་གྱི་སྟེང་དུ་སེམས་ཐག་ཆོད་པ་ཞིག་གནད་དུ་ཆེ་བ་
ལགས། གཟུང་འཛིན་རྙོག་བྲལ་འོད་གསལ་ཆོས་ཉིད་སེམས། །བདེན་གྲུབ་མ་ཡིན་གློ་
བུར་དྲི་མས་བསླད། །གསལ་སྟོང་ཟུང་འཇུག་རིག་པ་སྐད་ཅིག་མ། །རང་སོ་ཟུང་ཞིག་དད་
ལྡན་སྙིང་གི་བུ། །
༈ དེ་ནས་ལྟ་བ་དེ་ལ་བོགས་དབྱུང་བའི་ཕྱིར་ཉམས་སུ་བླང་བའི་གནད་གསུམ་
དྲན་པར་བྱེད་དགོས་ཏེ། ཐོག་མར་ཕྱི་རོལ་གྱི་རི་རབ་སོགས་ཕྱི་ཡུལ་སྣང་གི་ཞེན་པ་སྲ་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
འཐས་སེ་བ་འདི་གཞིག་པའི་ཕྱིར་དུ་རྨི་ལམ་སོགས་དཔེ་བརྒྱད་ཀྱི་སྒོ་ནས་སྣང་བ་སེམས་
སུ་བསྒྲུབ་སྟེ། སེམས་གསལ་བའི་སྟེང་དུ་རིག་པ་ཧྲིར་གྱིས་བསྒྲིམས་ནས་འཇོག །ཕྱི་རོལ་
ཡུལ་སྣང་གི་ཡུལ་ཅན་གཉིས་སྣང་གི་སེམས་འདིའང་སྒྱུ་མ་ལ་སོགས་པའི་དཔེ་བརྒྱད་ཀྱི་
སྒོ་ནས་བདེན་མེད་དུ་གཏན་ལ་ཕབ་སྟེ། གཟུང་འཛིན་གཉིས་ཀྱིས་སྟོང་པའི་སྟོང་པ་ཉིད་
ལ་སེམས་ལྷོད་ཀྱིས་གློད་ལ་ཞོག །གཟུང་འཛིན་གཉིས་སྟོང་གི་སེམས་འདིའང་རྟེན་
འབྲེལ་གྱི་དཔེ་བརྒྱད་དང་། བརྗོད་བྲལ་གྱི་དཔེ་བརྒྱད་ཀྱི་སྒོ་ནས་བདེན་སྟོང་དང་བརྗོད་
བྲལ་བློ་འདས་སུ་གཏན་ལ་ཕབ་སྟེ། ཟུང་འཇུག་འཁོར་འདས་དབྱེར་མེད་ཀྱི་ལྟ་བའི་སྟེང་
དུ་མཉམ་པར་འཇོག་པ་འདི་ཉམས་ལེན་གྱི་སྙིང་པོ་ལགས། ཕྱི་རོལ་ཡུལ་འདི་མདང་གི་རྨི་
ལམ་བཞིན། །འཛིན་བྱེད་སེམས་ཀྱང་ད་ལྟའི་གློག་དང་མཚུངས། །རྟོག་མེད་སེམས་འདི་
ལྐུགས་པའི་འཆར་སྒོ་ལྟར། །བརྗོད་བྲལ་སལ་ལེར་ཞོག་ཅིག་སྙིང་གི་བུ། །
༈ དེ་ནས་ལུས་ཐབས་རྒྱུད་ལ་དབང་བཞི་དང་རྗེས་སུ་འབྲེལ་བའི་ལམ་བཞི་ལས་
ཐོག་མར་བུམ་དབང་གི་ལམ་ཕྱི་ནང་གི་བསྐྱེད་རིམ་གྱི་སྒོ་ནས་ཐ་མལ་སྣང་ཞེན་གྱི་འཁྲི་བ་
ཆོད་པར་བྱ་དགོས་ཏེ། དེའང་སྦྱང་གཞི་ཕུང་པོ་ལྔ་དང་ཉོན་མོངས་པ་ལྔ་སོགས་ཀྱི་དྲི་མ་
སྦྱོང་བ་ལ། སྦྱོང་བྱེད་རང་གི་ལྷག་པའི་ལྷ་གཟུགས་ཕུང་སྦྱོང་བ་ལ་རྣམ་པར་སྣང་མཛད་
སོགས་ཆེད་དུ་བསྔགས་ཀྱང་། འདིར་ནི་སྦྱོང་བྱེད་ལྷ་གཅིག་ཉིད་ཀྱིས་སྦྱང་གཞིའམ། སྦྱང་
བྱ་ཐ་མལ་སྣང་ཞེན་ཐམས་ཅད་སྦྱོང་བར་ནུས་པ་ལམ་གྱི་སྙིང་པོ་ཡིན་པས། རང་ཉིད་ཀྱེ་རྡོ་
རྗེ་ཡབ་ཡུམ་ལུས་དཀྱིལ་དང་བཅས་པ་གསལ་བཏབ་སྟེ། ལྷའི་ང་རྒྱལ་བརྟན་པོ་བཟུང་
བས་ཐ་མལ་གྱི་ཞེན་པ་ཐམས་ཅད་སྦྱང༌། སྣང་བ་གང་ཤར་ལྷའི་རྣམ་པར་ལམ་ལམ་བསྒྱུར་
ནས་ཉམས་སུ་བླངས་པས་ཐ་མལ་གྱི་སྣང་བ་ཐམས་ཅད་སྦྱོང་ནུས་པ་ལགས། རང་ཉིད་
དགེས་པ་རྡོ་རྗེ་ཡབ་ཡུམ་དང་། །སྣོད་བཅུད་ལྷ་དང་ཁང་བཟང་རོལ་པར་ཤར། །ཐ་མལ་
སྣང་ཞེན་ངན་པའི་དྲི་མ་སྦྱངས། །བསྐྱེད་རིམ་ང་རྒྱལ་ཟུང་ཞིག་སྙིང་གི་བུ། །དེ་ལྟར་བསྐྱེད་



ལམ་འབྲས་ཁྲིད་དཔེ་གནད་དྲིལ་བའི་ཉམས་ལེན་སྙིང་པོ།
རིམ་བསྒོམས་པས་ལྟ་བ་ངོ་བོ་ཉིད་གསུམ་འཆར་ཏེ། བསྐྱེད་རིམ་གྱི་ངང་དུ་གསལ་བ་
གནས་ན་སྣང་ཕྱོགས་ཀྱི་ཏིང་ངེ་འཛིན། སྣང་བྱ་ཡེ་མེད་པའི་ནམ་མཁའ་སྟོང་པ་ལྟ་བུ་ལ་
སེམས་གནས་ན་སྟོང་ཕྱོགས་ཀྱི་ཏིང་ངེ་འཛིན། དུ་བ་དང་སྨིག་རྒྱུ་ལ་སོགས་པ་འོད་གསལ་
གྱི་རྟགས་བཅུ་ཅི་རིགས་པ་ཤར་ན་ཟུང་འཇུག་གི་ཏིང་ངེ་འཛིན་བྱ་བ་ཡིན་པས། དེ་ཙ་ན་
བུམ་དབང་གི་ལྟ་བ་ཕྱག་རྒྱ་ཆེན་པོ་རྒྱུད་ལ་སྐྱེས་པ་ཡིན། འཇིག་རྟེན་ཆོས་བརྒྱད་ཀྱི་སྣང་
བའང་སྲབ་ཆམ་འགྲོ། ཆོས་བརྒྱད་ཅུང་ཟད་སྐྱེས་ཀྱང་ལྟ་བ་ཕྱག་ཆེན་དེ་ཉིད་དྲན་པས་ཟིན་
པར་བྱས་ན་ཆོས་བརྒྱད་རང་སར་ཞིག་སྟེ། བློ་བདེ་འབོལ་གྱིས་འགྲོ་བ་ཞིག་འོང་བ་ལགས།
དེའི་བརྟན་གཡོ་བརྟག་པའི་ཕྱིར་དུ་མཚན་མོ་འཇིགས་སྣང་སྐྱེ་བའི་གནས་དང་། ཉིན་མོ་
ཆོས་བརྒྱད་སྐྱེ་བའི་སར་ཕྱིན་ཏེ། འཇིགས་སྣང་དང་ཆོས་བརྒྱད་སྐྱེས་དུས་ལྟ་བ་འཁོར་
འདས་དབྱེར་མེད་དང་། བུམ་དབང་གི་ཕྱག་ཆེན་ཟུང་འཇུག་གི་སྟེང་དུ་ལྷོད་ཀྱིས་གློད་ལ་
ཞོག་མཛོད། དེ་ལྟར་ཡང་ཡང་སྦྱངས་བས་ནམ་ཞིག་ལྟ་བ་གོང་འཕེལ་དུ་སོང་། ལུས་
སེམས་ཤིན་སྦྱངས་ཀྱི་བདེ་བ་ཐོབ། ཁམས་འདུས་པ་གསུམ་གྱི་ས་ལམ་རིམ་པར་ཆོད་དེ།
གྲུབ་མཐའ་དང་པོ་འཁོར་འདས་དབྱེར་མེད་ཀྱི་གྲུབ་མཐའ་སྙོགས་པ་ལ་ཚེགས་མེད་
གསུང་བར་གདའ། བསྐྱེད་རིམ་བསྒོམས་པས་འོད་གསལ་རྟགས་བཅུ་ཤར། །སྣང་བའི་
ཆོས་ཀུན་འོད་གསལ་དུ་བ་བཞིན། །བདེན་མེད་བུན་ནེ་ཤིག་གེ་ལོང་ངེ་བར། །ཕྱག་ཆེན་
ངང་ལ་ཞོག་ཅིག་སྙིང་གི་བུ། །ལྟ་བ་འདི་ལ་གོང་དུ་བོགས་དབྱུང་ཕྱིར། །དབེན་པའི་གནས་
སམ་ཆོས་བརྒྱད་འདུ་འཛིའི་སར། །ཕྱག་ཆེན་ལྟ་བའི་དྲན་པ་མ་ཉམས་པར། །རྣམ་གསུམ་
སྤྱོད་པ་སྤྱོད་ཅིག་སྙིང་གི་བུ། །
༈ དེ་ནས་ཚེ་འདིར་གྲུབ་མཐའ་མ་སྙོགས་ན། འཆི་བ་འོད་གསལ་མངོན་དུ་བྱ་བའི་
ཕྱིར་བུམ་དབང་གི་འདའ་ཁ་མ་རྣམ་གསུམ་གྱི་ཉམས་ལེན་གནད་དུ་ཆེ་སྟེ། དེའང་བུམ་
དབང་གི་འདའ་ཁ་མ་འདི་ནི་ངེས་པའི་འཆི་ལྟས་ཤར་བ་ནས། འབྱུང་བཞིའི་ཐིམ་རིམ་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
རགས་པ་ཤར་བའི་སྐབས་དེར་དགོས་པ་ཡིན། དེ་ཡན་ཆད་དཀར་ལམ། དམར་ལམ།
ནག་ལམ་གསུམ་གྱི་ཚེ་དབང་གོང་མའི་འདའ་ཀ་མ་ཉམས་སུ་ལེན་པའི་དུས་ཡིན་པས་
སྐབས་ཕྱེད་དགོས། དེ་ལྟར་ན་ངེས་པའི་འཆི་ལྟས་ཤར་བའི་ཚེ། བླ་མ་ལ་དབང་དང་རང་
ཉིད་བདག་འཇུག་བླངས་ཏེ་དམ་ཚིག་གསོ། ཡོ་བྱད་ཐམས་ཅད་དགེ་ཕྱོགས་སུ་བཏང་སྟེ།
ཚེ་འདིའི་བྱ་བའི་འཕྲོ་རྦད་ཀྱིས་གཅད། འཆི་ཁའི་སྣང་བ་རབ་རིབ་ཅི་ཤར་ཚད་ཀྱེ་རྡོ་རྗེའི་
སྣང་བར་ཁྱུར་གྱིས་བསྒྱུར་ནས། དེའི་ངང་ལ་སེམས་འབོལ་ལེར་ཞོག་མཛོད། དེ་ལ་སྣང་
བ་བསྒྱུར་བའི་འདའ་ཀ་མ་བྱ་བ་ཡིན། ཡང་འོད་ཀྱི་གོང་བུས་འཕོ་བའི་འདའ་ཀ་མ་བྱ་བ་
བདོག་སྟེ། དེ་ཉམས་སུ་ལེན་པའི་ཚེ། ལུས་འདི་ལ་བུ་ག་དགུ་ཡོད་པའི། རྣམ་ཤེས་འདི་
བཤང་ལམ་ནས་ཐོན་ན་དམྱལ་བར་འགྲོ། གཅི་ལམ་ནས་དུད་འགྲོ། ལྟེ་བ་ནས་འདོད་ལྷ།
ཁ་ནས་ཡི་དྭགས། སྣ་བུག་གཉིས་ནས་གནོད་སྦྱིན། རྣ་བ་གཉིས་ནས་མིའམ་ཅི། མིག་
གཉིས་ནས་མི། མཛོད་སྤུ་ནས་གཟུགས་ཁམས་ཀྱི་ལྷ། སྤྱི་བོའི་གཙུག་ནས་གཟུགས་མེད་
ཀྱི་ལྷར་སྐྱེ་བས་སྒོ་དེ་དག་དགག་དགོས་ཏེ། རང་ཉིད་ཀྱེ་རྡོ་རྗེར་གསལ་བཏབ་པའི་ལུས་
ཀྱི་དབུས་དྲང་པོར་རྩ་དབུ་མ་ཐད་ལ་སི་རེར་གནས་པའི་སྙིང་གི་ཐད་ཀྱི་དབུ་མའི་ནང་དུ་
ཐིག་ལེ་འོད་ཀྱི་གོང་བུ་རིལ་མ་ཙམ་ཞིག་བསྒོམ། དེ་ལས་འོད་ཀྱི་གོང་བུ་དགུ་ཆད་དེ། བུ་
ག་དགུ་པོ་དེ་དགག །ལྟེ་བའི་གནས་སུ་རླུང་གི་དཀྱིལ་འཁོར་མཐེབ་སོར་གྱི་རྒྱ་ཙམ་རླུང་
གྱེན་དུ་གཡོ་བ། དེའི་སྟེང་ཟླ་བའི་དཀྱིལ་འཁོར་གྱི་སྟེང་དུ་རང་གི་རྣམ་ཤེས་ཀྱི་ངོ་བོ་ཧཱུཾ་སྔོན་
པོའི་རྣམ་པ་ཅན། སྤྱི་བོའི་སྟེང་དུ་རྩ་བའི་བླ་མ་དགེས་པ་རྡོ་རྗེའི་རྣམ་པ་ལ་བརྒྱུད་པའི་བླ་
མ་དང་། དཔའ་བོ་དང་རྣལ་འབྱོར་མའི་ཚོགས་ཀྱིས་བསྐོར་བ་རྣམས་གསལ་བཏབ་སྟེ།
ལུས་ཙོག་པུ། ལག་པ་གཉིས་པུས་མོ་ལ་འཁྱུད་པ་ལུས་ཀྱི་གནད། ངག་ཏུ་ཧཱུྃ་ཉེར་གཅིག་
དྲག་ཏུ་བརྗོད་པ་ངག་གི་གནད། རང་གི་རྣམ་ཤེས་དང་ལྟེ་བའི་ཧཱུྃ་དབྱེར་མེད་དུ་བསྲེས་པ་
སེམས་ཀྱི་གནད་གསུམ་རྩེ་གཅིག་ཏུ་བསྒྲིམས་ཏེ། ངག་ཏུ་ཧཱུྃ་རིང་དུ་བརྗོད་པ་དང་། ལྟེ་



ལམ་འབྲས་ཁྲིད་དཔེ་གནད་དྲིལ་བའི་ཉམས་ལེན་སྙིང་པོ།
བའི་རླུང་གིས་རྣམ་ཤེས་ཧཱུྃ་གི་དབྱིབས་ཅན་གྱེན་ལ་དྲང་སྟེ། ཉི་ཤུ་མན་ལ་མགྲིན་པར་བྱོན།
ཧཱུྃ་ཉེར་གཅིག་པ་ཆེས་དྲག་ཏུ་བརྗོད་པ་དང་། རྣམ་ཤེས་ཧཱུྃ་ཡིག་སྤྱི་བོ་ནས་སྐར་མདའ་
འཕངས་པ་བཞིན་བླ་མའི་ཐུགས་ཀར་འཕོ་བ་དང་། ལུས་ལག་པ་གཉིས་ལྷོད་ཀྱིས་གློད་པ་
གསུམ་དུས་གཅིག་ཏུ་བྱ་སྟེ། རང་གི་རྣམ་ཤེས་དང་། བླ་མ་ཡི་དམ་གྱི་ཐུགས་གཉིས་སུ་མེད་
པའི་དགེས་རྡོར་འཇའ་རིས་ཀྱི་ལུས་ཅན་དེ། དག་པ་མཁའ་སྤྱོད་དུ་བཞུད་པར་བསམ།
འདི་ད་ལྟ་སྦྱོང་བའི་ཚེ་ཉིན་པར་དབེན་པ་དང་། མཚན་མོ་གཉིད་ལ་འགྲོ་ཁར་སྦྱང་ཞིང་།
ཧཱུྃ་ཉི་ཤུས་མགྲིན་པར་དྲང་། ཀ་ཧི་ཞེས་པས་ལྟེ་བར་ཕབ། ལས་སྦྱོར་གྱི་ཚེ་ཧཱུྃ་ཉེར་གཅིག་
པས་རྣམ་ཤེས་སྤྱི་གཙུག་ནས་འཕར་བ་གནད་དུ་ཆེ་བ་ལགས་སོ། །རང་མཁོ་བའི་དམ་ཚིག་
སྡོམ་པ་གསོས། །ཡིད་གཅེས་པའི་དངོས་ཀུན་གཞན་ལ་ཐོང་། །སྐྱབས་བླ་མ་མཆོག་ལ་
གསོལ་བ་ཐོབ། །སེམས་འཁྲི་བ་ཆོད་ཅིག་སྙིང་གི་བུ། །ལུས་འབྱུང་བཞི་ཐིམ་པའི་འོད་
གསལ་གཟུགས། །ལམ་བསྐྱེད་རིམ་དྲན་པའི་ཉམས་ལེན་གྱིས། །ལྷ་དགེས་པ་རྡོ་རྗེའི་
དཀྱིལ་འཁོར་དུ། །ཡིད་སྣང་བ་སྒྱུར་ཅིག་སྙིང་གི་བུ། །ལུས་བུ་ག་དགུ་པོ་འོད་ཀྱིས་བཀང་། །
སེམས་ལྟེ་བར་ཧཱུྃ་གི་རྣམ་པ་ཅན། །རྩ་དབུ་མའི་ནང་ནས་ཚང་པའི་སྒོར། །ཧཱུཾ་སྒྲ་ཡིས་ཕོངས་
ཤིག་སྙིང་གི་བུ། །
༈ གལ་ཏེ་འདའ་ཁ་མ་མ་ཐེབས་ན་བར་དོའི་ཉམས་ལེན་དྲན་པ་གནད་དུ་གཅེས་ཏེ།
ཚེ་འདིའི་སྣང་བ་ནི་ནུབ། ཕྱི་མའི་སྐྱེ་བ་མ་ལོངས་པའི་བར་དེར་འཇིགས་པའི་སྒྲ་བཞི་དང་།
ཡ་ང་བའི་གཡང་ས་གསུམ་སྟེ་རྐྱེན་བདུན་ཤར་བའི་ཚེ། བསྣམ་བྱ་འོད་ཀྱི་རྣམ་པ་ལྟ་བུ་ལྔ་
ལམ་གྱིས་འབྱུང་སྟེ། དེའི་ཚེ་རང་གི་བླ་མ་དྲན་པ། གསང་མཚན་དྲན་པ། ཡི་དམ་གྱི་ལྷ་ཀྱེ་
རྡོ་རྗེ་དྲན་པ་སྟེ། དྲན་པ་རྣམ་པ་གསུམ་པོ་དེ་ཏུར་གྱིས་འོང་བར་བྱས་ལ། བསྣམ་བྱའི་སྣང་
བ་གང་ཤར་བ་དེ་ལྷ་དགེས་པ་རྡོ་རྗེར་ཝལ་གྱིས་བསྒྱུར་ལ། དེའི་ངང་དུ་སེམས་ལྷོད་ཀྱིས་
ཀློད་ལ་འཛིན་མེད་དུ་ཅི་གནས་ཞོག་ཅིག །དེ་ལྟར་བྱས་པས་དཔའ་བོ་དང་རྣལ་འབྱོར་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
མས་གདུགས་དང་རྒྱལ་མཚན་བ་དན་རོལ་མོའི་སྒྲ་དང་བཅས་པས་དག་པའི་ཞིང་དུ་འཁྲིད་
པར་ངེས་པ་ལགས། གྲོགས་མེད་བར་དོར་ཡུད་ཀྱིས་ཁྱེར་བའི་ཚེ། །དྲན་པ་གསུམ་གྱིས་
བསྣམ་བྱའི་འོད་ལྔ་པོ། །ཡི་དམ་ལྷ་རུ་བསྒྱུར་བའི་ཉམས་ལེན་གྱིས། །མཁའ་སྤྱོད་གནས་
སུ་འཁྲིད་དོ་སྙིང་གི་བུ། །དེ་ལྟར་འདའ་ཀ་མ་དང་བར་དོའི་ཉམས་ལེན་བསྟན་པའི་སྔོན་
འགྲོར་ད་ལྟ་འདི་ནས་སྒྱུ་ལུས་དང་། རྨི་ལམ་གྱི་གདམས་པ་ལ་རང་བྱན་ཆུད་པ་ཞིག་གལ་
ཆེ་སྟེ། དེའང་ཉིན་མོའི་ཚེ་དབེན་པའི་གནས་སུ་ཡིད་སྐྱོ་ཤས་དང་། ངེས་འབྱུང་གིས་རྒྱུད་
བསྐུལ་ཏེ་སྣང་གྲག་རིག་གསུམ་གྱི་ཆོས་ཐམས་ཅད་སྣང་ལ་རང་བཞིན་མེད་པ་སྒྱུ་མ་ལྟ་
བུའི་ཏིང་ངེ་འཛིན་ལ་སེམས་མཉམ་པར་འཇོག་པའི་མཉམ་གཞག་གི་རྩལ་སྦྱང་། མཚན་
གཉིད་དུ་འགྲོ་ཁར་རང་གི་མགྲིན་པར་པདྨ་དམར་པོ་འདབ་མ་བཞི་པ་གསལ་བཏབ་སྟེ།
ལྟེ་བར་ཨོཾ། མདུན་ནས་གཡས་སྐོར་དུ་འདབ་མ་བཞི་ལ་ཨ་ནུ་ཏ་ར་སྟེ་ཡི་གེ་བཞི་གསལ་
བར་བསྒོམས་ལ། ཨོཾ་དང་རང་སེམས་བསྲེས་ཏེ་གཉིད་དང་མཚམས་སྦྱོར་བའམ། དེ་ནས་
རིམ་བཞིན་ཨ་ནུ་ཏ་ར་བཞི་རེ་རེ་དང་རང་སེམས་བསྲེས་ཏེ་གཉིད་དང་མཚམས་སྦྱར་བས་
རྨི་ལམ་ཟིན་ཏེ། དྲན་པ་གསུམ་རང་ཤུགས་ཀྱིས་འབྱུང་ཞིང་། གསལ་བའི་འོད་གསལ།
བདེ་བའི་འོད་གསལ། མི་རྟོག་པའི་འོད་གསལ་སོགས་ཅི་རིགས་པར་ཤར་ཏེ། དག་མ་
དག་གི་ཡུལ་སྣང་ལྟ་བ་དང་། སྤེལ་སྒྱུར་གྱིས་རྩལ་སྦྱོང་བ་སོགས་མཚན་མོའི་དགེ་སྦྱོར་ལ་
བྲོད་པ་ཆེན་པོ་སྐྱེ་ངེས་པ་ལགས། གནས་རི་ཁྲོད་དབེན་པའི་ཁང་བརྩེགས་ན། །ཡིད་སྐྱོ་
ཤས་ངེས་འབྱུང་འབྲལ་བ་མེད། །ཆོས་སྒྱུ་མ་ལྟ་བུར་ཤིག་གེ་བ། །ཉིན་སྒྱུ་ལུས་སྦྱོངས་ཤིག་
སྙིང་གི་བུ། །མཚན་ཨ་ནུ་ཏ་རའི་ཉམས་ལེན་གྱིས། །ཆོས་དྲན་པ་གསུམ་པོ་ལྷུག་པར་ཤར། །
ཡིད་སྤེལ་སྒྱུར་སྦྱང་ལ་རང་དབང་ཐོབ། །གཉིད་ཏིང་འཛིན་སྒོམས་ཤིག་སྙིང་གི་བུ། །
དེ་ལྟར་བུམ་དབང་གི་ལམ་བསྐྱེད་རིམ་ཆ་ལག་དང་བཅས་པ་མཉམ་གཞག་གི་
ཉམས་ལེན་གཙོ་བོར་སྟོན་ངོས། བཟླས་པ་དང་གཏོར་མ་སོགས་ཀྱང་ཆ་ཚང་བར་ཉམས་



ལམ་འབྲས་ཁྲིད་དཔེ་གནད་དྲིལ་བའི་ཉམས་ལེན་སྙིང་པོ།
སུ་བླངས་ན། དེང་སང་རྣལ་འབྱོར་པ་འབྲིང་ཞིག་ཏུ་ཅི་ནས་ཀྱང་འོང་བ་ལགས། དེ་ནས་
གསང་དབང་གི་ལམ་གཏུམ་མོ་ཙཎྜ་ལཱིའི་རྣལ་འབྱོར་ཉམས་སུ་ལེན་ན། ལུས་སྦྱང་དང༌།
ངག་སྦྱང་། བླ་མའི་རྣལ་འབྱོར་སོགས་ཀྱིས་རྒྱུད་སྦྱངས། དངོས་གཞི་རླུང་སྦྱོར་བདུན་དང་།
གཙོ་བོར་རླུང་བུམ་པ་ཅན་ཁ་སྦྱོར་གྱི་ཉམས་ལེན་གནད་དུ་ཆེ། དེ་ནས་གཏུམ་མོའི་མེ་
དམིགས་བཅོ་བརྒྱད་སོགས་ཤིན་ཏུ་ཟབ་པར་གདའ་ནའང་། དེང་སང་རྒྱུན་གྱི་ཉམས་ལེན་
འཁོར་ལོ་བཞི་ལ་བརྟེན་པའི་ཙཎྜ་ལཱིའི་རྣལ་འབྱོར་འདི་ཉམས་སུ་ལེན་པ་ལགས།
དེ་ལྟར་དབང་གོང་མ་གསུམ་གྱི་ཉམས་ལེན་འདི། རྗེ་བླ་མ་དམ་པའི་ལག་ཁྲིད་
བསྟན་པ་ལས་རྟོགས་པར་ནུས་ཀྱི། ཡིག་རིས་ཙམ་གྱིས་དོན་མི་སྟོན་པས་མ་བྲིས་པ་
ལགས། དེས་ན་སྣང་བ་གསུམ་གྱིས་རྒྱུད་སྦྱངས། ལྟ་བ་འཁོར་འདས་དབྱེར་མེད་ཀྱིས་
སྤྲོས་པའི་སྦྱིན་ཐག་བཅད། དབང་བཞི་རེ་རེ་ལ་ལམ་མི་འདྲ་བ་བཞི་བསྒོམ་པའི་ཚུལ། དེ་
བསྒོམས་པ་ལས་ལྟ་བ་ཕྱག་ཆེན་མི་འདྲ་བ་བཞི། དེ་ངོ་སྤྱད་དེ་བསྐྱང་ཚུལ་མི་འདྲ་བ་བཞི།
དེ་ལ་བོགས་དབྱུང་བའི་ཕྱིར་དུ་སྤྱོད་པ་བཞི་སྤྱོད་པའི་ཚུལ། དེ་ལྟར་སྤྱད་པ་ལས་གྲུབ་
མཐའ་མི་འདྲ་བ་བཞི་སྙོགས་པའི་ཚུལ། དེ་མ་སྙོགས་ན་འདའ་ཁ་མའི་ཉམས་ལེན་མི་འདྲ་
བ་བཞི། དེ་མ་ཐེབས་ན་བར་དོར་ཉམས་ལེན་མི་འདྲ་བ་བཞི། དེ་དག་གི་ལམ་གྱི་ཚོད་
འཛིན་སྒྱུ་ལུས་དང་རྨི་ལམ་གྱི་གདམས་པས། སྐལ་བཟང་གི་གདུལ་བྱ་རྣམས་དལ་འབྱོར་
གྱི་སྙིང་པོ་དོན་ཡོད་པར་བྱེད་པ་འདི། ངེད་ཅག་ལམ་འབྲས་སློབ་བཤད་པའི་ཉམས་ལེན་
ངོ་མཚར་རྨད་དུ་བྱུང་བའི་ཆོས་ལགས། དེ་ལྟར་ལམ་འབྲས་སྙིང་པོའི་བཅུད། །སློབ་བཤད་
ཟབ་གསལ་ལམ་གྱི་སྲོལ། །ཀུན་གྱི་སྤྱོད་ཡུལ་མ་ཡིན་པའི། །སྙིང་པོ་ལོངས་པ་བླ་མའི་
དྲིན། །
དེ་ལྟར་ལམ་འབྲས་གནད་ཀྱི་ཉམས་ལེན་འདི་ནི་ལྕགས་མོ་སྦྲུལ་གྱི་ལོ་མཉན་ཡོད་
བྱ་རྒོད་གཤོང་གི་ཆོས་གྲྭ་ཆེན་པོར། གསུང་ངག་སློབ་བཤད་ཀྱི་བདུད་རྩི་ཅུང་ཟད་སྤེལ་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
བའི་དུས་ཀྱི་ཤེས་ལྡན་རྣམས་ལ་ཕན་པར་བྱ་བའི་ཕྱིར་དང་། ཁྱད་པར་དགེ་སློང་རྡོ་རྗེ་
འཛིན་པ་བསམ་གཏན་ལྷུན་གྲུབ་ཀྱིས་རིང་པོ་ནས་ཡང་ཡང་བསྐུལ་བ་ལ་བརྟེན་ནས།
དཔལ་མཉན་ཡོད་ཀྱི་ཚེ་རིང་གུར་ཁང་ནས་ནཱ་ག་རྫུ་ནས་སྤྲིངས་པ་དགེ་ལེགས་འཕེལ།
ནམ་མཁའ་ལྟ་བུའི་སེམས་འདི་ཡིས། །ནམ་མཁའ་ལྟ་བུའི་ཆོས་རྣམས་ལ། །ནམ་
མཁའ་ལྟ་བུར་གོམས་བྱས་ན། །ནམ་མཁའ་ལྟ་བུར་འཚང་ཡང་རྒྱ། །སྒྱུ་མ་ལྟ་བུའི་སེམས་
འདི་ཡིས། །སྒྱུ་མ་ལྟ་བུའི་ཆོས་རྣམས་ལ། །སྒྱུ་མ་ལྟ་བུར་གོམས་བྱས་ན། །སྒྱུ་མ་ལྟ་བུར་
འཚང་ཡང་རྒྱ། །དགེའོ།། །།
10



༄༅། །གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་
ཟིན་བྲིས་གནད་ཀྱི་བེའུ་བུམ་ཟབ་མོ་བཞུགས་སོ། །
ཨེ་མ་ཧོ། ཟབ་གསལ་བློ་གྲོས་དག་པའི་གཞལ་ཡས་ཁང་། །རྣམ་དཔྱོད་རྒྱལ་
མཚན་འཕན་གདུགས་ལྡ་ལྡིས་མཛེས། །འདོད་ཡོན་དཔལ་འཛིན་བཅུ་དྲུག་ལྷ་མོས་སྒེག །
བཟང་པོའི་རྒྱན་གྱུར་བདག་ཉིད་ཆེན་པོ་རྒྱལ། །ཀུན་བཟང་ཆོས་སྐུའི་རྣམ་འཕྲུལ་ཧེ་རུ་ཀ །
ཞལ་བརྒྱད་བཅུ་དྲུག་ཕྱག་ཅན་བརྒྱད་ཕྱེད་ཞབས། །རབ་མཛེས་བཅུ་དྲུག་རབ་ཕྱེད་ལྷ་
མོས་བསྐོར། །ཉི་མའི་འོད་འབར་བདག་མེད་མས་འཁྱུད་རྒྱལ། །དེ་ལྟར་རྟེན་དང་བརྟེན་
པར་གང་བློ་གསལ། །བསྐྱེད་རིམ་རྒྱ་མཚོའི་རང་བཞིན་རྙོག་མེད་དྭངས། །གཞན་ཕན་
གྲགས་པའི་རྒྱལ་མཚན་རྩེ་མོར་སོན། །དཔལ་ལྡན་བཟང་པོའི་ཕྲིན་ལས་ཅན་དེར་རྨད། །
གསུང་ངག་ཟབ་མོའི་ཉིང་ཁུ་བསྐྱེད་རིམ་གནད། །མཁས་གྲུབ་གོང་མས་གདམས་པའི་
ལམ་བཟང་འདི། །ཟབ་དོན་སློབ་བཤད་གནད་ཀྱིས་རབ་བཀོལ་བ། །དཔལ་ལྡན་བླ་མ་
བརྒྱུད་པ་མ་ཉམས་ཤིང་། །ཆོ་ག་འཁྲུགས་པར་མ་གྱུར་པར། །ཕྱི་ནང་རྟེན་འབྲེལ་སྒྲིག་མཁྱེན་ཅིང་། །སྐུ་བཞིའི་ས་བོན་
ཐེབས་ནུས་པ། །སངས་རྒྱས་གསུང་བཞིན་མཛད་པ་ཡི། །རྡོ་རྗེ་འཛིན་པའི་གཙུག་རྒྱན་མཆོག །བློ་གསལ་རྒྱལ་མཚོ་གང་
དེའོ། །བླ་མའི་གསུང་བཞིན་འདི་ན་བྲི། །
དེ་ལ་གསུང་ངག་རིན་པོ་ཆེའི་ཕྱི་བསྐྱེད་རིམ་ཀྱི་སྐབས་སུ། བསྐྱེད་རིམ་གྱི་བྱ་བ་དང་།
སེམས་འཛིན་གཉིས་ལས། དང་པོའི་སྐབས་སུ། བསྒོམ་བྱའི་དོན་ལ་བཤད་པའི་སྒོ་ནས་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཐོས་བསམ་གྱི་སྒྲོ་འདོགས་དཔྱད་པ། དཔྱད་པའི་དོན་ལ་ལག་ལེན་གྱི་སྒོ་ནས་རྣལ་འབྱོར་
རྣམ་བཅུས་སྐལ་ལྡན་ཆིག་ཁྲིད་བྱ་བ། ཁྲིད་པའི་དོན་ལ་ཉམས་ལེན་གྱི་སྒོ་ནས་གཞི་སྒྲུབ་
ཁ་སྐོང་སོགས་སྦྱིན་བསྲེག་ཚོགས་འཁོར་བདུད་རྩི་རིལ་བུ་དུས་གསུམ་ག་གནད་དུ་བསྟན་པ་གསུམ་ཆབས་གཅིག་ཏུ་
ཁྲིད་རིམ་དང་བཞི་ཀ་ཆ་མཉམ་དུ་སྟོན་ནས་གསུང་པ་ཡིན་མཛད་པའི་འདིར་ནི་ཆ་དང་པོ་དེ་ཉིད་ཡིན་ཏེ།
འདི་ལ་གཉིས། བཤད་བྱའི་ཆོས་ངོས་བཟུང་བ་དང་། ངོས་ཟིན་པ་དེ་ཇི་ལྟར་བཤད་པའི་
ཚུལ་ལོ། །དང་པོ་ལ་གསུམ། གང་ལ་བསྟེན་པའི་རྒྱུད་ངོས་བཟུང་བ། གང་ནས་བརྒྱུད་
པའི་བརྒྱུད་པ་ངོས་བཟུང་བ། བརྒྱུད་པ་དེ་ལས་འོངས་པའི་སྒྲུབ་ཐབས་དངོས་ངོས་བཟུང་
བའོ། ། །
དང་པོ་ནི་སྤྱིར་ཐེག་ཆེན། དེ་ལས་གསང་སྔགས། དེ་ལས་བླ་མེད། དེ་ལས་དགྱེས་
པ་རྡོ་རྗེའི་རྒྱུད་གསུམ་ལ་བརྟེན་པ་ཡིན་པས། འདི་ལའང་གཉིས། རྒྱུད་གསུང་བ་པོའི་སྟོན་
པ་ངོས་བཟུང་བ་དང་། དེས་ཇི་ལྟར་གསུང་བའི་ཚུལ་ལོ། །དང་པོ་ནི། སྤྱིར་སྟོན་པ་ཆོས་
སྐུས་གསུངས་པ་སོགས་དུ་མ་ཡོད་ཀྱང་། འདིར་ལོངས་སྤྲུལ་གཉིས་ཀྱིས་གསུངས་པ་
ཡིན་ལ། དེ་ལ་ལོངས་སྐུ་ནི་ངེས་པ་ལྔ་ལྡན་ཏེ། གནས་འཇིག་རྟེན་གྱི་ཁམས་མི་མཇེད་སོགས་བསམ་མི་
ཁྱབ་ནང་དུ་ཆུད་པ་ནི་གཞི་དང་སྙིང་པོ་མེ་ཏོག་བརྒྱན་པ། དེ་བསམ་གྱིས་མི་ཁྱབ་ནང་དུ་ཆུད་པ་ནི་འཇིག་རྟེན་གྱི་ཁམས་
བརྒྱའོ། །བརྒྱ་པོ་དེ་ནི་རྣམ་སྣང་གངས་ཆེན་མཚོའི་ཕྱག་མཐིལ་ན་གནས་ལ་རྣམ་སྣང་དེ་བྱང་སེམས་ཀྱི་འཁོར་དང་བཅས་ཏེ་
བཞུགས་པའི་གནས་ནི་འོག་མིན་ཡིན་ལ་དེའི་ནང་ན་གནས་པའི་དུམ་བུ་ཐམས་ཅད་ནི་སྤྲུལ་སྐུའི་གནས་སོ་ཞེས་རྩེ་མོའི་སྤྱི་
རྣམ་དུ་བཤད་དོ། །ངེས་པ་འོག་མིན། གཙོ་བོ་ངེས་པ་རྒྱུའི་ཧེ་རུ་ཀ་ཕྱག་བཅུ་དྲུག་པ་དཀར་པོ་
ཡུམ་དང་མཉམ་པར་སྦྱོར་བ། འཁོར་ངེས་པ་ས་བཅུ་པ་ཡན་གྱི་འཕགས་པ། ཆོས་ངེས་པ་
སྔགས་བླ་མེད། དུས་ངེས་པ་རྒྱུན་མི་འཆད་པར་གསུང་པའོ། །གཉིས་པ་སྤྲུལ་སྐུ་ལ།
འབྲས་བུའི་ཧེ་རུ་ཀ་དང་། སྟོན་པ་ཐུབ་དབང་གཉིས་སོ། །
གཉིས་པ་གསུངས་ཚུལ་ལ་བཞི། འདུལ་བྱེད་ཧེ་རུ་ཀའི་བྱོན་ཚུལ། གདུལ་བྱ་དྲག་



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
པོ་དབང་ཕྱུག་བྱུང་ཚུལ། དེས་དེ་ཇི་ལྟར་བཏུལ་ཚུལ། བཏུལ་ནས་གསུང་ཚུལ་དངོས་སོ། །
དང་པོ་ལ། སྤྲུལ་སྐུ་འབྲས་བུའི་ཧེ་རུ་ཀ་འདི་དུས་ཇི་ཙམ་ནས་བྱུང་ན་འདི་ལ་དཔལ་འཁོར་
ལོ་སྡོམ་པའི་བཤད་སྲོལ་འཛིན་པ་བྷ་ཝ་བྷ་ཌ་དང་སྐལ་ལྡན་གྲགས་པ་སོགས་ཀྱིས། སྔོན་
བསྐལ་པ་དཔག་ཏུ་མེད་པའི་སྔོན་རོལ་ནས་བྱོན་པར་བཞེད། སློབ་དཔོན་རྡོ་རྗེ་སོགས་
གཉིས་ལྡན་གྱི་དུས་ཙམ་ནས་བྱོན་པར་བཞེད་ཀྱང་། རང་རེ་དཔལ་ལྡན་ས་སྐྱ་པས་རྩོད་
ལྡན་མགོ་བཟུང་བའི་དུས་ཙམ་ནས་བྱོན་པར་བཞེད་དེ། སྔོན་བྱུང་གི་ལོ་རྒྱུས་རྡོ་རྗེ་འཆང་གིས་ཕྱོགས་
གཅིག་ཏུ་བསྒྲིགས་པ་ཡོད་གསུངས་པས་ཞིབ་པར་འདོད་ན་དེ་ཉིད་དང་གཞན་དུའང་བལྟ་བར་བྱའོ། །མཁའ་འགྲོ་རྒྱ་
མཚོ་ལས། རྩོད་པའི་དུས་ཀྱི་ས་ནང་དུ། །བཅོམ་ལྡན་མཐའ་ཡས་པས་འདི་གསུངས། །
ཤཱཀྱ་སེང་གེས་གསུངས་པའི་རྒྱུད། །རྣལ་འབྱོར་ཕ་རོལ་ཆེར་སོན་པ། །ཞེས་སོགས་བཤད་
པས་སོ། །
གནས་གང་དུ་ཚུལ་ཇི་ལྟར་བྱོན་ན། འོག་ནས་བྱུང་བའི་གདུལ་བྱ་དེ་ཉིད་འདུལ་བའི་
ཆེད་དུ། ལོངས་སྐུ་རྒྱུའི་ཧེ་རུ་ཀས། དགོངས་པ་སྣ་ཚོགས་པ་དམ་ཚིག་གི་རྣམ་པར་རོལ་པ་
ཞེས་བྱ་བའི་ཏིང་ངེ་འཛིན་ལ་མཉམ་པར་བཞག་ནས་གླིང་བཞི་བྱེ་བ་ཕྲག་བརྒྱར། དལ་གྱི་
འཁོར་ལོ་བསམ་གྱིས་མི་ཁྱབ་པ་སྤྲུལ་ཞིང་། བྱེ་བྲག་ཏུ་འཛམ་བུའི་གླིང་འདིར་སྤྲུལ་སྐུ་
འབྲས་བུའི་ཧེ་རུ་ཀ་འདི་ཉིད་སྤྲུལ་པའོ། །གཉིས་པ་ནི། སྤྱིར་ཁམས་གསུམ་ལ་གཟུགས་
མེད་ཁམས་ལ་བདག་པོ་མེད་ལ། གཟུགས་ཁམས་ཀྱི་བདག་པོ་ཚངས་པ། འདོད་ཁམས་
རྒྱ་ཆེ་བའི་བདག་པོ་དབང་ཕྱུག་ཆེན་པོ། རྒྱ་ཆུང་བའི་བདག་པོ་གཞན་འཕྲུལ་དབང་བྱེད་ཀྱི་
བདུད་སྡིག་ཅན། བྱེ་བྲག་རི་རབ་ཀྱི་རྩེ་མོ་མན་ཆད་གླིང་བཞིའི་བདག་པོ་དྲག་པོ་དབང་
ཕྱུག་ཆེན་པོའོ། །དེ་ལས་འདིར་གདུལ་བྱའི་གཙོ་བོ་དྲག་པོ་དབང་ཕྱུག་དེ་ཉིད་དུས་རྩོད་
ལྡན་མགོ་ཚུགས་པའི་དུས་དེ་ཙམ་ནས་གནས་རི་རབ་ཀྱི་རྩེར་བྱུང་ཡང་ཟེར། འཛམ་བུའི་
གླིང་འདིར་བྱུང་ཡང་ཟེར་ཏེ། གང་ལྟར་ཡང་བྱུང་ཚུལ་ནི། དེའི་ཚེ་མི་རྣམས་ཕན་ཚུན་ཕྲག་



༨
གངས་ཅན་རིག་བཅུད་ལས། ། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
དོག་དང་མིག་སེར་གྱི་དབང་གིས་རྩོད་ཅིང་བསད་པའི་རོ་རྣམས་འཛམ་བུའི་གླིང་གི་
ཕྱོགས་མཚམས་བརྒྱད་དུ་བསྐྱལ་བས་དུར་ཁྲོད་ཆེན་པོ་བརྒྱད་བྱུང་ཞིང་། རོ་དེ་དག་གི་རྒྱུ་
ལྟོ་གཅན་གཟན་མ་རུངས་པས་ཕྲལ་བ་ལས་ཁྲག་ཟགས་པའི་རླངས་པ་ནམ་མཁར་འཁྱིལ་
བ་ལས་སྤྲིན་བརྒྱད་བྱུང་། དེ་ལས་ཆར་བབས་པས་ཆུ་བརྒྱད་བྱུང་། དེ་དག་གི་དྲོད་གཤེར་
ལས་ཤིང་བརྒྱད་དང་། དེ་ལ་གནས་པའི་ཕྱོགས་སྐྱོང་དང་ཞིང་སྐྱོང་། སྤྲིན་ལ་གནས་པའི་
ཀླུ་སོགས་ཀྱང་ཁད་ཀྱིས་བྱུང་བ་ཡིན་ནོ། །དེའི་ཚེ་དེ་ལྟ་བུའི་དབང་ཕྱུག་དེ་ཡང་། རྣམ་པ་
ཞལ་བརྒྱད་ཕྱག་བཅུ་དྲུག་པ་ཅན། གཏན་དུ་སྙོམས་པར་འཇུག་པའི་ཆུང་མ་གཅིག་དང་།
དུས་བཞིར་གོ་རཱི་དང་ཙོ་རི་སོགས་སྙོམས་པར་འཇུག་པའི་ཆུང་མ་བརྒྱད་དང༌། འདོད་
ཁམས་ཀྱི་ཚངས་པ་ལ་སོགས་པ་འཁོར་དྲེགས་པ་ཅན་བརྒྱད། གཞན་ཡང་དེ་དག་གི་སྤྲུལ་
པ་ཡང་སྤྲུལ་བསམ་གྱིས་མི་ཁྱབ་པ་དང་བཅས་པར་བྱུང་སྟེ། སེམས་ཅན་བསད་པའི་ཤ་
ཁྲག་ལ་ལོངས་སྤྱོད། མི་མགོའི་དོ་ཤལ་དང་རུས་རྒྱན་སྣ་ཚོགས་ཀྱིས་སྤྲས་ཏེ། དེ་ཡང་ཞེ་
སྡང་ཤས་ཆེ་བས་ཕོ་རིགས་རྣམས་བསྒྲལ། འདོད་ཆགས་ཤས་ཆེ་བས་མོ་རིགས་རྣམས་
སྙོམས་པར་འཇུག །གཏི་མུག་ཤས་ཆེ་བས་ལས་འབྲས་ལ་རྨོངས། ང་རྒྱལ་ཤས་ཆེ་བས་
དྲེགས་པའི་རློམ་ཚིག་སྣ་ཚོགས་སྨྲ་བ་ཞིག་གོ །གསུམ་པ་ནི། ཐིམ་པ་དང་། ལོངས་སྤྱོད་པ་
དང༌། དབང་དུ་བྱ་བ་དང་གསུམ་གྱི་སྒོ་ནས་བཏུལ་བ་ཡིན་ཏེ། དང་པོ་ནི། དབང་ཕྱུག་ཆུང་
མ་སོགས་ཀྱི་ལུས་སེམས་ཕྲལ་ཏེ། དེ་དག་གི་སེམས་འདུལ་བྱེད་སོ་སོའི་ཐུགས་ཁར་ཐིམ་
པའོ། །གཉིས་པ་ནི། དབང་ཕྱུག་ཆུང་མ་དང་བཅས་པའི་བཟའ་བྱ་ཐམས་ཅད་འཕྲོགས་ཏེ།
ཤ་ཟོས། ཁྲག་འཐུང་། དོན་དེས་ན་ཁྲག་འཐུང་ཞེས་ཀྱང་ཐོགས་སོ། །བགོ་བྱ་ཐམས་ཅད་འཕྲོགས་ཏེ་
མི་ལྤགས་དང་། སྟག་ལྤགས་སོགས་གོས་སུ་གྱོན། དོན་དེས་ན་སྔོན་བྱུང་གི་རྣམ་འཕྲུལ་ལ་སྟག་ལྤགས་
སོགས་ཡོད་པའི་གསུངས། རྒྱན་ཐམས་ཅད་འཕྲོགས་ཏེ་རུས་རྒྱན་དང་མི་མགོ་སྐམ་རློན་གྱི་དོ་ཤལ་
སོགས་བྱས་པའོ། །
14



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
གསུམ་པ་ནི། དྲག་པོ་དབང་ཕྱུག་རང་དང་དེ་བས་ཆེ་བ་གསུམ་ནི་བཅོམ་ལྡན་འདས་
ཉིད་ཀྱི་གདན་དུ་མཛད། འཁོར་དྲེགས་པ་ཅན་བརྒྱད་ནི་ལྷ་མོ་བརྒྱད་ཀྱི་གདན་དུ་མཛད།
གཞན་འཁོར་རྣམས་བྲན་གྱི་ཚུལ་དུ་དུར་ཁྲོད་བརྒྱད་དུ་བསྐྲད་དེ། དེ་དག་གི་ཞེ་སྡང་བཏུལ།
འཁྱུད་པ་དང་ཙུམྦྷས་འདོད་ཆགས་བཏུལ། སྔགས་ཀྱི་སྒྲས་གཏི་མུག་བཏུལ་བ་སོགས་སོ། །
བཞི་པ། གསུང་ཚུལ་དངོས་ལ་ལོངས་སྐུས་ནི་རྒྱུན་མི་འཆད་དུ་གསུངས་པ་ཡིན་ལ།
སྤྲུལ་སྐུས་འབྲས་བུ་ཧེ་རུ་ཀའི་དུས་དྲག་པོ་དབང་ཕྱུག་བཏུལ་བའི་རྗེས་ཐོག་ཉིད་དུ་གནས་
རྡོ་རྗེ་བཙུན་མོའི་བྷ་གར་ཚུད་པའི་གཞལ་ཡས་ཁང་དུ་འཁོར་རྡོ་རྗེ་སྙིང་པོ་ལ་སོགས་པའི་
རྣལ་འབྱོར་པ་བྱེ་བ་ཕྲག་བརྒྱད་ཅུ། བདག་མེད་མ་ལ་སོགས་པའི་རྣལ་འབྱོར་མ་རི་རབ་ཀྱི་
རྡུལ་དང་མཉམ་པ་ལ། ཆོས་རྩ་རྒྱུད་རྒྱས་པ་འབུམ་ཕྲག་བདུན་པ་བརྟག་པ་སུམ་ཅུ་རྩ་གཉིས། ལེའུ་
སྟོང་ཕྲག་སུམ་ཅུ། ཤོ་ལོ་ཀ་འབུམ་ཕྲག་ལྔ་པའོ་ཞེས་རྩེ་མོས་བཤད། རྟོག་པའི་རྒྱུད་འབུམ་ཕྲག་ལྔ་པ། རྒྱུད་
ཕྱི་མ་ཕྱག་ཆེན་ཐིག་ལེ། ཕྱི་མའི་ཕྱི་མ་ཡེ་ཤེས་སྙིང་པོ། བཤད་རྒྱུད་ཐུན་མོང་མིན་པ་ཡེ་
ཤེས་ཐིག་ལེ། སྙིང་པོའི་རྒྱུད་གྲུབ་པ་ངེས་པར་བསྟན་པའི་ཐིག་ལེ། འབྲས་བུའི་རྒྱུད་དེ་ཁོ་
ན་ཉིད་ཀྱི་སྒྲོན་མ་རྣམས་གསུངས་སོ། །དེའི་རྗེས་སུ་སླར་ཡང་བཟླས་ཏེ་མཛད་པ་བཅུ་
གཉིས་ཀྱི་ཚུལ་བསྟན་པའི་སྟོན་པ་ཐུབ་པའི་དབང་པོས། གདུལ་བྱ་ཐུན་མོང་བ་ལ་གནས་བྱ་
རྒོད་ཕུང་པོའི་རི་སོགས་སུ་ཐེག་པ་གསུམ་གྱི་ཆོས་འཁོར་བསྐོར་ནས། ཐུན་མོང་མིན་པའི་གདུལ་
བྱ་ལ། འབྲས་བུའི་ཧེ་རུ་ཀའི་རྣམ་པར་བསྟན་ཏེ། གནས་བྷ་གར་ཆུད་པའི་གཞལ་ཡས་
ཁང་དུ་ཆོས་བསྡུས་རྒྱུད་ཤོ་ལོ་ཀ་བདུན་བརྒྱ་ལྔ་བཅུ། ལེའུ་ཉི་ཤུ་རྩ་གསུམ། འདི་ནི་བརྟག་པ་སོ་གཉིས་པའི་ལེའུ་ཐ་
མ་གཉིས་ལོགས་སུ་བཀོལ་བའོ། །བརྟག་པ་གཉིས་པ་ལ། བཤད་རྒྱུད་ཐུན་མོང་བ། ཤོ་ལོ་ཀ་ཉིས་སྟོང་
བརྒྱད་བརྒྱ་དང་གསུམ། སམྦུ་ཊ། ཐུན་མོང་མིན་པ་རྡོ་རྗེ་གུར་རྣམས་གསུངས་སོ། །འོ་ན་དེ་དག་
སླར་ཡང་བཟླས་པར་ཇི་ལྟར་འགྱུར་སྙམ་ན་བརྟག་པ་གཉིས་པ་ནི། འབུམ་ཕྲག་ལྔ་པ་ལས་
ཕྱུང་བ་ཡིན་པ་དང་། རྡོ་རྗེ་གུར་ནི། གོང་གི་ཡེ་ཤེས་ཐིག་ལེའི་མིང་གིས་བསྟན་པ་དང་དོན་
15



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
གཅིག་པས་སོ། །དེ་ལྟ་བུའི་རྒྱུད་རྒྱས་པ་གཉིས་ནི་སྒྲ་ནམ་མཁའ་ལ་དེངས་པ་ཡིན་ཏེ།
ཤནྟི་པའི་མུ་ཏིག་ཕྲེང་བར། དེ་བས་ན་བསམ་གཏན་གྱི་བདུད་རྩིའི་རོ་མི་མྱོང་བར་ཐོས་
བསམ་གྱི་ཤེས་རབ་ཙམ་ལ་ཆགས་བཞིན་དུ་འཆི་བའི་དུས་བྱེད་པར་མ་གྱུར་ཅིག་སྙམ་དུ་
དགོངས་ནས་གཞུང་རྒྱས་པ་ཆེད་དུ་མི་སྣང་བར་བྱས་སོ་ཞེས་བཤད་པས་སོ། །ཡང་འབུམ་
ཕྲག་ལྔ་པ་ནི་ནུབ་ཕྱོགས་ཨོ་རྒྱན་ན་མཁའ་འགྲོ་མ་རྣམས་ཀྱི་རྒྱ་སུམ་རིམ་མམ། བདུན་
རིམ་ཀྱིས་བཏབ་ནས་གནས་ཀྱང་ཟེར་ལ། ཡང་ལྷའི་ཡུལ་ཙན་དན་འདར་བྱེད་ཀྱི་ཡུལ་ན་
སྔ་མ་ལྟར་གནས་ཀྱང་ཟེར་ཏེ། གདུལ་བྱའི་དབང་གིས་གཉིས་ཀ་ལྟར་ཡང་འགལ་བ་མེད་
པ་ཡིན་གསུངས། །
གཉིས་པ། གང་ནས་བརྒྱུད་པའི་བརྒྱུད་པ་ངོས་བཟུང་བ་ལ་གསུམ། སྤྱིར་འཕགས་
ཡུལ་ནས་ལམ་སྲོལ་བྱོན་ཚུལ། བོད་རྣམས་གང་གི་རྗེས་སུ་འབྲངས་ཚུལ། སྙིང་པོའི་ལམ་
སྲོལ་ངོས་བཟུང་བའོ། །དང་པོ་ལ་ལམ་གྱི་ལུས་ཡོངས་སུ་རྫོགས་པའི་བཤད་སྲོལ་དྲུག་སྟེ།
པདྨ་བཛྲ། མི་ཐུབ་ཟླ་བ། ཤནྟི་པ་འདིས་ཡབ་ཀྱི་བསྒྲུབ་ཐབས་འཁྲུལ་སྤོངས། ཡུམ་གྱི་རྒྱས་པར་སྟོན་པ།
རྫོགས་རིམ་ལྷན་སྐྱེས་དགའ་བ། དཀའ་འགྲེལ་མུ་ཏིག་ཕྲེང་བ་སོགས་མཛད། ཤནྟི་པའི་དངོས་སློབ་ཉིན་མོར་བྱེད་པའི་
འབྱུང་གནས་ཟླ་བས་དཀྱིལ་ཆོག་ཧེ་རུ་ཀ་འབྱུང་བ། སྒྲུབ་ཐབས་འཁྲུལ་སྤོང་གི་འགྲེལ་པ་ཡེ་ཤེས་སྒྲོན་མེ་སོགས་མཛད།
དེའི་དངོས་སློབ་བྲམ་ཟེ་སཱ་ག་ནས་རྫོགས་རིམ་ལྷན་སྐྱེས་ཀྱི་འགྲེལ་པ་མཛད། སློབ་དཔོན་ལྷའི་རིགས་ཀྱི་བློ་གྲོས་ཀྱིས་གུར་
གྱི་དཀའ་འགྲེལ་དེ་ཁོ་ན་ཉིད་རྒྱས་པ་དང་། ཨ་བྷ་ཡས་སམ་ཊའི་འགྲེལ་པ་མན་ངག་སྙེ་མ་མཛད་དོ། །འདི་གཉིས་ཀྱང་ཤནྟི་
པའི་རྗེས་སུ་འབྲང་བ་ཡིན་གསུངས་པས། ཤནྟི་པ་ཉིད་ཕྱི་ནས་ཁྱབ་ཆེ་བར་སྣང་ངོ་། །དམ་ཚིག་རྡོ་རྗེའི་དངོས་སློབ་
ནག་པོ་ཤནྟི་བྷ་ཊ་ནཱ་རོ་འགྲེལ་ཆེན་གྲགས་པ་དེར་སྨིན་བྱེད་བླ་མེད་གཞན་དང་ཆ་མཐུན་
བསྐྱེད་རིམ་མཚོ་སྐྱེས་དང་མཐུན་རྫོགས་རིམ་ཡན་ལག་དྲུག་དུས་འཁོར་དང་མཐུན་པར་
ཅེས་གསུངས་སོ། །ཁ་ཆེ་སྙན་གྲགས་བཟང་པོས་མཛད་པ་ནཱ་རོ་འགྲེལ་ཆེན་དུ་གྲགས་པ་
མེ་ཏྲི་པའམ། གཉིས་མེད་རྡོ་རྗེའམ་ཨ་ཝ་དྷུ་ཏི་པའི་བཤད་སྲོལ་ལོ། །
16



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
གཉིས་པ་ནི་མར་པ་ནས་བརྒྱུད་པ་རྔོག་གཞུང་པ་རྣམས་ལ་བསྐྱེད་རིམ་ཡན་ལག་
དྲུག་པ། རྫོགས་རིམ་སྲེ་འཕོའི་མན་ངག །སྨིན་ལམ་ཡོངས་རྫོགས་དེ་དག་གི་རྒྱབ་རྟེན་དུ་
རྩ་བཤད་ཀྱི་རྒྱུད་ཀྱི་བཤད་པ་དང་བཅས་ཏེ་ལམ་ཆ་ཚང་ཡོད་པ་འདི་ནཱ་རོ་པའི་རྗེས་
འབྲང་ལ། གཞན་ཡང་རམ་སྡིངས་མ་བ་འབྱུང་གནས་རྡོ་རྗེ། དཔྱལ་སེ་ཆོས་ཀྱི་རྒྱལ་
མཚན། སྣར་ཐང་པ་གཏུམ་སྟོན་བློ་གྲོས་གྲགས་པ་རྣམས་ཀྱང་འཕགས་ཡུལ་གྱི་བཤད་
སྲོལ་ལ་བརྟེན་པ་ཡིན་མོད། ལམ་གྱི་ལུས་རྫོགས་པ་ནི་མེད་གསུང་།
གསུམ་པ་སྙིང་པོའི་ལམ་སྲོལ་ནི། དཔལ་ལྡན་ས་སྐྱའི་ལམ་སྲོལ་འདི་ཉིད་དེ། འདི་
གང་གི་རྗེས་སུ་འབྲང་སྙམ་ན་འདི་ལ་བཀའ་བབས་ཀྱི་སྲོལ་བཞི་ཞེས་གྲགས་ཏེ། གཞུང་
འགྲེལ་ལ་བརྟེན་པའི་བཤད་སྲོལ་གསུམ་དང་མན་ངག་ལ་བརྟེན་པའི་བཤད་སྲོལ་
གཅིག་གོ །དེ་ལ་དང་པོ་ནི་རྗེ་པས་ཀྱེ་རྡོ་རྗེའི་ཆོས་སྐོར་གྱི་དཀར་ཆག་ལ་ཀྱེ་རྡོར་རམ་སྙིང་
པོ་དོན་གྱི་བཤད་སྲོལ་ནི། བིརླའི་རྗེས་འབྲང་ཌོ་བྷིའི་སྐོར། །ཡན་ལག་མེད་རྗེས་པདྨའི་
སྐོར། །དམ་ཚིག་རྡོ་རྗེ་ནག་པོའི་སྐོར། །ཞེས་གསུངས་པ་ལྟར། ཌོ་བྷི་པའི་བཤད་སྲོལ།
པདྨ་བཛྲ་བའི་བཤད་སྲོལ། ནག་པོ་དམ་ཚིག་རྡོ་རྗེའི་དངོས་སློབ་ནག་པོ་ཤནྟ་བྷ་ཊའི་
བཤད་སྲོལ་ལོ། །དེ་ཡང་མཚོ་སྐྱེས་ལུགས། ནག་པོ་ལུགས། བིནྡྲའི་རྗེས་འབྲང་ལ་ཌ་བྷི་བའི་འགྲེལ་བ་ལུགས་དང་།
ནག་པོའི་མན་ངག་ལུགས་གཉིས་སུ་ཕྱེ་ནས་བཞི་འམ་དེ་གཉིས་ཡན་ལག་ཕྲ་མོ་མ་གཏོགས་ལམ་གྱི་ངོ་བོ་གཅིག་པས་བིདྨའི་
ལུགས་ཞེས་གཅིག་དུ་བྱས་ནས་བཀའ་བབས་ཀྱི་སྲོལ་གསུམ་དུ་བསྡུས་ཀྱང་རུང་བར་ཟླ་ཟེར་ལས་གསུངས། འོ་ན་
བརྒྱུད་པ་འདི་དག་ལས་འོངས་པའི་རྒྱུད་བཤད་སྨིན་གྲོལ་སྟོན་པའི་ཆོས་སྣའི་རྣམ་གྲངས་
ཇི་ལྟ་བུ་སྙམ་ན། རྗེ་པས་སྔ་མའི་རྗེས་ཐོག་ཉིད་དུ་གཙོ་ཆེའི་ཆོས་སྣ་སུམ་ཅུ་སོ་དགུ། ལམ་
སྐོར་དགུ་ནི་ཁྱད་པར་རོ། །ཞེས་པ་ལྟར་སུམ་ཅུ་སོ་དགུ་ཡིན་པས། ཐོག་མར་ཌོ་བྷི་པའི་
སྐོར་ལ་བཅོ་ལྔ་སྟེ། རྩ་རྒྱུད་ཀྱི་འགྲེལ་པ་ཀུ་མུ་ཏི། སྨིན་བྱེད་བཟང་པོ་ཡོངས་བཟུང་། གྲོལ་
བྱེད་བསྐྱེད་རིམ་ལ་ཡབ་ཀྱི་སྒྲུབ་ཐབས་ཡན་ལག་དྲུག་པ། ཡུམ་གྱི་སྒྲུབ་ཐབས་བདུད་རྩི་
བ



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
འོད། དབང་པོ་ཐ་མ་ལ་ཡབ་ཀྱི་སྒྲུབ་ཐབས་དྲན་པ་གཅིག་པ། ཡུམ་གྱི་སྒྲུབ་ཐབས་དཔའ་
མོ་གཅིག་པ། རྫོགས་རིམ་གཏུམ་མོའི་འགྲེལ་ཆུང་། ལམ་གྱི་ཡན་ལག་དེ་ཉིད་བཅུ་པ།
ཚོགས་ཀྱི་འདུ་བ་བསྒྲགས་པ། ཕྱག་མཚན་གྱི་དག་པ། སྔགས་དོན། གཏོར་ཆོག །སྦྱིན་
སྲེག །རོ་སྲེག །ཐམས་ཅད་ཀྱི་དོན་བསྡུས་སྒྲུབ་ཐབས་རིན་ཆེན་འབར་བའོ། །
པདྨའི་སྐོར་ལ་ལྔ་སྟེ། རྒྱུད་ཀྱི་འགྲེལ་པ་པདྨ་ཅན། སྨིན་བྱེད་དཀྱིལ་ཆོག་ནས་གླིང་མ།
བསྐྱེད་རིམ་སྒྲུབ་ཐབས་མཚོ་སྐྱེས། ཚོགས་འཁོར་དམ་ཚིག་ལྔ་པ། བསྟོད་པ་ཉི་ཤུ་པའོ། །
དེ་གཉིས་ལ་ཐུན་མོང་དུ་ཕན་འདོགས་པའི་ཆོས་སྣ་བཅུ་སྟེ། གུར་གྱི་བཤད་སྦྱར། ཕྱག་
བཅུ་དྲུག་པ་དཀར་པོའི་མངོན་རྟོགས། སྐབས་ཀྱི་འགྲེལ་ཆུང་བརྒྱད་ཅེས་པ། གླེང་གཞིའི་
འགྲེལ་པ། རྩའི་མངོན་རྟོགས་ཆེ་ཆུང་གཉིས། དུར་ཁྲོད་ཀྱི་འགྲེལ་པ་ཆེ་ཆུང་གཉིས། རྡོ་རྗེ་
གླུའི་འགྲེལ་པ་ཆེ་ཆུང་གཉིས། བརྡའི་འགྲེལ་པའོ། །ནག་པོ་ཤརྟི་བྷ་ཊའི་སྐོར་ལ་དགུ་སྟེ།
རྒྱུད་འགྲེལ་རྣལ་འབྱོར་རིན་པོ་ཆེའི་སྦྱོར་ཕྲེང༌། སྨིན་བྱེད་ནག་པོ་གཞུང་འགྲེལ། བསྐྱེད་
རིམ་རབ་ལ་ཡབ་ཀྱི་སྒྲུབ་ཐབས་དེ་ཉིད་གསལ་བ། འབྲིང་ལ་ཕྱག་བཅུ་དྲུག་པ་དཔའ་བོ་
གཅིག་པ། ཐ་མ་ལ་ཕྱག་གཉིས་པ་དཔའ་བོ་གཅིག་པ། ལམ་གྱི་ཡན་ལག་ཚོགས་འཁོར། རབ་
གནས། སྦྱིན་སྲེག །རོ་སྲེག་གོ །དེ་ལྟར་དགུ་ལ་རྒྱུད་འགྲེལ་ནི་འཕགས་ཡུལ་ཉིད་དུ་མཛད་པ། ནག་པོ་དམ་ཚིག་
པ་ལ་གཟིགས་ཕུལ་བས་ལེགས་སོ་བྱིན་ནས་ལན་བླ་མས་མཛད་བྱང་བྲིས་བཅུག་ན་ཕྲིན་ལས་ཆེ་བར་དགོངས་ནས་ཞུས་
པས་གནང་སྟེ། ད་ལྟ་དེ་བཞིན་ཡོད་ལ། ལྷག་མ་རྣམས་ནི་མང་ཡུལ་གཞུང་ཀ་རུ་ཎའི་གཙུག་ལག་ཁང་དུ་བྱོན་ནས་ལོ་ཙཱ་བ་
འགོས། འཚུར། ནག་ཚོ་རྣམས་ལ་བཤད་དོ། །བོད་ཉིད་དུ་ཤནྟི་བྷ་ཊ་ཉིད་ཀྱིས་མཛད་པ་ཡིན་གསུངས། འདིའི་བསྐྱེད་
རིམ་དང་རྒྱུད་འགྲེལ། ཤནྟི་པ་ལ་བྲིས་ཁུངས་ཐུབ་ཅིག་ཡོད་གསུངས། འདིར་ཆོས་སྣའི་
གྲངས་ལ་ཁ་ཅིག་གཙོ་ཆེའི་ཆོས་སྣ་སུམ་ཅུ་དགུ་ཞེས་པ་འདི། བཞི་བཅུ་ཞེ་དགུ་ཞེས་འཆོས་
པ་དང་། སུམ་ཅུ་དགུ་སོར་བཞག་གི་འདྲེན་ཚུལ་ཀྱང་མི་མཐུན་པ་ཁོ་ན་བྱེད་མོད། ཕོ་ཚོད་
ཀྱིས་གཞལ་བ་ཁོ་ནར་སྣང་ལ། འདི་ནི་བདག་ཆེན་རིན་པོ་ཆེས་སྒོ་རུམ་དཔེ་ཁང་ནས། རྗེ་
18



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
པའི་དངོས་སློབ་གཉིས་ཀྱི་ཟིན་བྲིས་ཤིན་ཏུ་གསལ་བ་གཟིགས་པ་ལྟར་ཡིན་གསུངས་པས་
ཡིད་ཆེས་པའི་གནས་སུ་བྱའོ། །
འདི་དག་གི་བརྒྱུད་པ་ནི། ཌོ་བྷི་པ། ཨ་ལ་ལ་བཛྲ། གངས་ཁྲོད་པ། ཛཱ་ཡ་ཤི།
དཔའ་བོ་རྡོ་རྗེ། འབྲོག་མི། མངའ་རིས་པ་གསལ་སྙིང་། འཁོན་སྐྱི་ཆུ་བ། ས་ཆེན་ཏེ་དང་
པོའོ། །པདྨ་བཛྲ། མཚོ་སྐྱེས་རྡོ་རྗེ། ཨིནྡྲ་བྷཱུ་ཏི་བར་པ། ལྕམ་ལཧཱུཾ་ཀ་ར། ནག་པོ་སྤྱོད་པ།
བྲམ་ཟེ་དཔལ་འཛིན། གཱ་ཡ་དྷ་ར། འབྲོག་མི་རྣམས་ཏེ་གཉིས་པའོ། །ནག་པོ་དམ་ཚིག་རྡོ་རྗེ།
ནག་པོ་ཤརྟི་བྷ་དྲ། མགོན་ལྷས་བཙས། མངའ་རིས་པ། སྐྱི་ཆུ་བ། སེ་སྟོན་ཀུན་རིག །ཞང་།
ས་ཆེན་ཏེ་གསུམ་པའོ། ། །
གཉིས་པ་མན་ངག་གི་བཤད་སྲོལ་ལ་གཉིས་ཏེ། རྒྱུད་འཆད་པའི་ཚེ་དགོས་པ་དང་།
མན་ངག་ཉམས་ལེན་གྱི་ཚེ་དགོས་པའི་ཆོས་སྣའོ། །དང་པོ་ལ་བཞི། རྒྱུད་སྤྱི་ལ་དགོས་པ་
དང༌། རྒྱུད་སོ་སོར་དགོས་པ་དང་། རྡོ་རྗེ་ཐེག་པ་སྤྱི་དང་བྱེ་བྲག་ཆོས་འདིའི་རྣལ་འབྱོར་པ་
ལ་དགོས་པ་དང་། སྦས་པའི་རྣལ་འབྱོར་པ་ལ་དགོས་པའི་ཆོས་སྣའོ། །དང་པོ་ནི། དེག་ལྡན་
ལས། རྗེ་པས་རྒྱུད་སྡེའི་དུམ་བུ་རྣམ་བཞག་མངོན་རྟོགས་དང་། །སྟོང་ཐུན་གཉིས་ཀྱི་དོན་
བསྡུས་བསྟོད་པ་གཉིས། །བདག་མེད་བསྟོད་པའི་རྣམ་འགྲེལ་དང་བཅས་པ། །ཀུན་ཏུ་
དགོས་པའི་གཞུང་བདུན་འཐོར་མི་བྱ། །ཞེས་པ་ལྟར། རྒྱུད་སྡེའི་དུམ་བུ་ས་ཆེན་གྱིས་མཛད་བརྒྱ་
རྩ་བརྒྱད་པ། རྒྱུད་སྡེ་རྩེ་མོས་སྤྱི་རྣམ། མངོན་རྟོགས་རྗེ་པས་ལྗོན་ཤིང༌། སྤྱི་རྣམ་དང་འདི་
གཉིས་རྒྱུད་ཀྱི་སྟོང་ཐུན་ཡིན། ལྗོན་ཤིང་གི་བསྡུས་དོན་རྗེ་པས་ཡབ་ཀྱི་བསྟོད་པ་དན་ཀ
ཡུམ་ཀྱི་བསྟོད་པ་རྗེ་པས་རིན་པོ་ཆེའི་འདིར་ཁ་ཅིག་བདག་མེད་མའི་བསྟོད་པ་ལ་ལྷའི་རིགས་པས་བསྟོད་པ་དང་།
འཕོ་བའི་རིགས་པས་བསྟོད་པ་གཉིས་ཡོད་པ་འདི་སོ་སོར་བྱས་ནས་འདྲེན་མོད་དེ་བར་ན་བསྡུས་དོན་གཅིག་ཀྱང་ཡོད་པས་
གསུམ་དུའང་འགྱུར་བས་མི་འཐད་གསུང་ཕྲེང་བ། བདག་མེད་བསྟོད་འགྲེལ་དུ་གྲགས་པ་ས་སྐྱ་པཎྜི་ཏས།
དྲི་མ་མེད་པའི་བརྒྱན་རྣམས་སོ། །གཉིས་པ་ནི། རྗེ་པས་རྒྱུད་དོན་སོ་སོར་རྣམ་འགྲེལ་དོན་
19



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
བསྡུས་བཅས། །གང་ལ་གང་དགོས་དེ་དེ་བླང་བྱ་སྟེ། །དེ་ལྟར་བཅུ་གསུམ་ལེགས་པར་
རབ་བལྟས་ན། །རྣམ་པར་ཕྱེ་བས་རྒྱུད་གསུམ་ཤེས་པར་འགྱུར། །ཅེས་གསུངས་པ་ལྟར་སྔ་
མ་བདུན་གྱི་སྟེང་དུ་རྒྱུད་གསུམ་གྱི་འགྲེལ་པ་གསུམ་དང་། བསྡུས་དོན་གསུམ་སྟེ་དྲུག་
བསྣན་པས་བཅུ་གསུམ་མོ། །དེ་ལ་བརྟག་གཉིས་ལ་ས་ཆེན་གྱི་དཀའ་འགྲེལ། རྩེ་མོའི་རྣམ་
བཤད་ཉི་འོད། རྗེ་པས་དག་ལྡན། གུར་ལ་རྗེ་པས་རྣམ་འགྲེལ་གུར་རྒྱན། སམྦུ་ཊ་ལ་ས་ཆེན་
གྱི་ཐབས་དང་ཤེས་རབ་གཏན་ལ་དབབ་པའི་འགྲེལ་པ། རྩེ་མོས་གནད་ཀྱི་གསལ་བྱེད་
རྣམས་ཡོད་དོ། །གསུམ་པ་ནི། རྗེ་པས་སྨིན་བྱེད་ལྟུང་བའི་རྣམ་བཤད་སྒྲུབ་ཐབས་བཞི། །
རབ་གནས་སྦྱིན་སྲེག་ཚོགས་ཀྱི་ཆོ་གར་བཅས། །རྡོ་རྗེ་དྲིལ་བུ་བགྲང་ཕྲེང་དགང་བླུག་
དང༌། །ཐ་མའི་ཆོ་ག་མཆོད་རྟེན་སྒྲུབ་པ་སྟེ། །དེ་ལྟར་བཅུ་བཞི་དང་པོའི་ལས་ཅན་ནས། །
བརྩམས་ཏེ་གང་ཟག་ཀུན་གྱིས་གཟུང་བར་བྱ། །ཞེས་བྱ་བ་ལྟར་སྨིན་བྱེད་དབང་ཆུ་ཆེན་མོ།
རྩ་ལྟུང་འཁྲུལ་སྤོང་། ཡབ་ཀྱི་སྒྲུབ་ཐབས་རྒྱས་འབྲིང་བསྡུས་གསུམ། ཡུམ་གྱི་སྒྲུབ་ཐབས་
དང་བཞི། རབ་གནས་བཟང་པོ་དྲུག་པ། རྩེ་མོས་ཞི་བའི་སྦྱིན་སྲེག་དང་རྗེ་པས། ལས་བཞིའི་
སྦྱིན་སྲེག །ཚོགས་འཁོར་ཚིམས་པ་དྲུག་པ་རྗེ་པས་མཛད། རྡོ་རྗེ་དྲིལ་བུ་དང་བགྲང་ཕྲེང་གི་
རྣམ་བཞག་སཾ་ཊའི་འགྲེལ་པ་གནད་ཀྱི་གསལ་བྱེད་ན་བཞུགས། དགང་བླུག་གི་རྣམ་
བཞག་ཞི་བའི་སྦྱིན་སྲེག་ན་གསལ། ཐ་མའི་ཆོ་ག་གཞན་ཕན་བདུད་རྩི། མཆོད་རྟེན་སྒྲུབ་པ།
ཐ་མའི་ཆོ་ག །གུར་རྒྱན་ན་བཞུགས་སོ། ། །
༈ འདིར་ཁ་ཅིག །ཆོས་རྗེ་ཀུན་དགའ་རྒྱལ་མཚན་དང་། རྡོར་དྲིལ་གྱི་རྣམ་བཞག་སྟོན་པ་ལ་
རྗེ་པས་མཛད་པའི་དེ་ཉིད་གསུམ་གྱི་ཡི་གེ་ཞེས་པ་ཡོད་པར་འཆད་མོད། གོང་མའི་གསུང་
རབ་དང་འགལ་བར་སྣང་བ་ཅུང་ཟད་ཡོད་པས་འདིར་མི་བགྲང་ཞིང་། བཅུ་བཞི་པོ་ཐམས་
ཅད་ལ་ཡིག་ཆ་ལོགས་པ་རེ་དགོས་པའི་ངེས་པའང་མེད་དེ། བགྲང་ཕྲེང་ནི་སཾ་ཊའི་གནད་
ཀྱི་གསལ་བྱེད་དང༌། དགང་བླུག་ནི་ཐ་མའི་ཆོ་གར་ལྟ་བ་ལས་ཡིག་ཆ་ལོགས་ན་མེད་པས་



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
སོ་གསུངས། བཞི་པ་ནི་རྗེ་པས། ལུས་རྒྱན་དག་ལྡན་ལས་བཏུང་བའི་སྣོད་དང་གཟུང་བྱའི་
རྫས། །རོལ་མོའི་ཆོ་ག་སྟན་དང་བགོ་བའི་གོས། །འདི་དག་ཧེ་རུ་ཀ་དཔལ་ཆས་དྲུག་སྟེ། །
རྣམ་པར་ཕྱེ་ན་བཅུ་བཞིར་འགྱུར་བ་ཡིན། །ཞེས་བཤད་ནས། བཅུ་བཞིའི་འདྲེན་ཚུལ་
དངོས་ནི། རྒྱན་ལ་ཆས་དྲུག་རྣམ་བཤད་ལས་བཞི་སྟེ་བཏུང་བའི་སྣོད་དང་ལྔ། །ལག་ཆ་གཉིས་
དང་རོལ་མོའི་ཆ་བྱད་གསུམ། །སྟན་དང་གོས་ལ་གཉིས་གཉིས་དེ་ལྟར་ན། །དྲུག་ལས་ཕྱེ་
བའི་རྣམ་གྲངས་བཅུ་བཞིའོ། །ཞེས་གསུངས་པ་ལྟར་རུས་པའི་རྒྱན་དྲུག །ཞག་གི་ཟོ་རིས།
ཁྲག་གི་ཐིག་ལེ། ཐལ་ཆེན་གྱི་ཚོམ་བུ་སྟེ་ལུས་རྒྱན་བཞི། བཏུང་བའི་སྣོད་ཐོད་པ། གྲི་གུག་
དང་ཁ་ཊཾ་ཀ་སྟེ་ལག་ཆ་གཉིས། ཌ་མ་རུ། གསང་བའི་རྔ་ཆུང་། མི་རྐང་གླིང་བུ་སྟེ་རོལ་ཆ་
གསུམ། སྟག་ལྤགས་མི་ལྤགས་ཀྱི་གདན་གཉིས། སྟག་ཤམ་དང་ན་རའི་ཆོས་གོས་ཏེ་གོས་
གཉིས་སོ། །འདི་དག་ཕལ་ཆེར་རྗེ་པའི་ཆས་དྲུག་རྣམ་བཤད་ན་གསལ་ལོ། །
གཉིས་པ་མན་ངག་ཉམས་ལེན་གྱི་ཆོས་སྐོར་ནི། གསུང་ངག་གླེགས་བམ་གྱི་དཀར་
ཆག་ན་བཞུགས་པ་བཞིན་ཡིན་ལ། འདིའི་བརྒྱུད་པ་ལ་ཉེ་བརྒྱུད། རིང་བརྒྱུད་གཉིས་
སོགས་ཡོད་པ་ནི། སྔར་ཁོག་ཕུབ་ཀྱི་སྐབས་སུ་བཀོད་ཚར་བ་ལྟར་ཡིན་ནོ། །རྩ་རྒྱུད་ཀྱེ་རྡོ་རྗེ་ལྷ་
དགུའི་དལ་འདི་ཉིད་ཀྱི་སྒྲུབ་ཐབས་རྩ་རྒྱུད་དངོས་བསྟན་ཆིངས་ཀྱིས་བཅིངས་པ་ཡན་ལག་བཞི་པ་རྩེ་མོས་མཛད་ཅིང་། གུར་
ནས་བཤད་པའི་ཆིངས་ཀྱིས་བཅིངས་པ་ཡན་ལག་དྲུག་པ་རྗེ་པས་མཛད་ལ་འཕགས་ཡུལ་གྱི་བཤད་སྲོལ་ཡོངས་རྫོགས་དྲུག་
གམ་བདུན་གྱི་ངོས་གནས་མ་ལུས་པ་གསལ་བར་བྱེད་པ་ནི་འགྲེལ་པ་ཟླ་ཟེར་འདི་ཉིད་ཡིན་ཅིང་། གོང་མ་གཉིས་ལ་གཞི་
བཅས་ཏེ་ཟླ་ཟེར་གྱི་ཉམས་ལེན་ཁོལ་དུ་ཕྱུང་བ་ནི་མངོན་རྟོགས་བྱ་བྲལ་མ་འདི་ཡིན་པས་འདིར་ནི་དེའི་ཉམས་ལེན་གྱིས་
གནད་མ་ལུས་པའི་སྒྲོ་འདོགས་བཅད་དེ། བཤད་པའི་ན་ཡམ་ཕལ་ཆེར་ཟླ་ཟེར་ཉིད་ཡིན་མོད། མི་འདྲ་བའི་གནད་དུ་མ་དང་
བཅས་ཏེ་འཆད་པར་མཛད་དོ། ། །
གསུམ་པ་སྒྲུབ་ཐབས་དངོས་ངོས་བཟུང་བ་ནི། སྤྱིར་ཨཱ་ལི་ཀཱ་ལི་ལ་ལྟོས་པའི་ཡན་
ལག་དྲུག་པ། དེ་ལས་མི་མཉམ་སྦྱོར། དེ་ལས་ལྷ་མོ་འགྲོས་སུ་བཞུགས་པ་རྗེ་སེམས་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
དཔའ་ཆེན་པོས་མཛད་པའི་བསྒྲུབ་ཐབས་འདི་ཉིད་འདིར་སྐབས་སུ་བབ་པའོ། །གཉིས་པ་
ངོས་ཟིན་ནས་བཤད་ཚུལ་ལ་གཉིས། སྤྱི་དོན་དང་གཞུང་དོན་ནོ། །དང་པོ་ལ་གསུམ།
བསྒྲུབ་བྱ་ལྷའི་རྣམ་བཞག །སྒྲུབ་བྱེད་མངོན་རྟོགས་ཀྱི་དབྱེ་བ། དེས་དེ་བསྒྲུབ་པའི་
ཚུལ་ལོ། །དང་པོ་ལ་གསུམ། སྤྱིར་རྒྱུད་གསུམ་ལས་བཤད་པའི་ལྷའི་རྣམ་གྲངས། དེ་ལས་
ཀྱེ་རྡོ་རྗེའི་དལ་ངོས་བཟུང་བ། དེ་ལས་ཕྱག་བཅུ་དྲུག་པ་གཙོ་བོར་བསྟན་པའོ། །དང་པོ་ལ་
གཉིས། མཆོག་སྒྲུབ་པའི་ལྷའི་རྣལ་འབྱོར་དང༌། ལས་རྒྱས་པའི་ལྷའི་རྣལ་འབྱོར་
གཉིས་སོ། །དང་པོ་ལ་གསུམ། གང་ལ་དབྱེ་བའི་གཞི། དབྱེ་བའི་ངོ་བོ། དོགས་པ་དཔྱོད་
པའོ། །དང་པོ་ནི། ལྷའི་རྣམ་པ་གང་ལ་རྣམ་དག་ཁྱད་པར་ཅན་སྦྱར་དུ་ཡོད་པས་ཐ་མལ་གྱི་
རྣམ་རྟོག་མཐའ་དག་སྦྱང་བར་ནུས་ཤིང་། མཆོག་སྒྲུབ་པའི་ཐབས་སུ་གྱུར་པའི་ལྷའི་རྣལ་
འབྱོར། གཉིས་པ་ལ། རྒྱུད་གསུམ་ནས་བཤད་པའི་མཆོག་སྒྲུབ་པའི་ལྷའི་དལ་བརྒྱ་ཐམ་
པ་སྟེ། དེ་ཡང་རྩ་རྒྱུད་ནས་ཧེ་རུ་ཀ་བཞི། བདག་མེད་མ། གཙོ་བོ་དཀར་པོ་ཕྱག་བཅུ་དྲུག་པ་མཉམ་
སྦྱོར་དང་། འཁོར་བརྒྱད་མི་མཉམ་སྦྱོར་ལས་གཙོ་འཁོར་དུས་མཉམ་དུ་བསྐྱེད་པ་བསྡུས་ཏེ་རྒྱུ་རྡོ་རྗེ་འཛིན་པའི་དལ་ལོ། །
རྒྱུ་རྡོ་རྗེ་འཛིན་པ་སྟེ་དྲུག །ལྗོན་ཤིང་ལས་རིགས་བསྡུས་རྒྱས་པ་ཉི་ཤུ། བསྡུས་པ་ཉི་ཤུ། བདག་མེད་མ་གཉིས་ཏེ་རེ་
གཉིས་ལས་མ་བཤད་ཀྱང་། གུར་རྒྱན་ལས། རིགས་བསྡུས་ལ་བརྒྱད་དང་བཞིའི་དབུས་ན་བཞུགས་ཡོད་པ་བཞིན་དུ་རིགས་
རྐྱང་པ་ལའང་བཞིའི་དབུས་ན་བཞུགས་པ་དང་བརྒྱད་ཀྱི་དབུས་ན་བཞུགས་པ་ཡོད་དོ་ཞེས་སྦྱར་ན་བརྒྱད་ཀྱི་དབུས་ན་
གཞུགས་པ་ཉི་ཤུ་ཡོད་པས་ན་བཞིའི་དབུས་ན་བཞུགས་པའང་ཉི་ཤུ་འབྱུང་བས། དལ་བརྒྱད་ཅུ་རྩ་གཉིས་འབྱུང་བ་ཡིན་ཞེས་
བཤད་པ་ལྟར་བགྲངས་པའོ། །གུར་ནས་བཤད་པ་བརྒྱད་ཅུ་རྩ་གཉིས་སྟེ། རིགས་བསྡུས་དང་
རིགས་རྐྱང་གཉིས་ཀྱི། དང་པོ་ལ། རྒྱས་པ་ལྷ་ཞེ་ལྔ་མ་དང་། སྒོ་མ་བཞི་བསྣན་ན་ཞེ་དགུ་ཡིན་གསུང་།
བསྡུས་པ་ལྷ་ཉེར་གཉིས་མ་ཡོད་ལ། ཕྱི་མ་ལའང་རྒྱས་པ་ལྷ་དགུ་མ་དང་། བསྡུས་པ་ལྷ་ལྔ་
མ་གཉིས་ཡོད་ཅིང་། དེ་བཞི་ལ་རིགས་ལྔའི་དབྱེ་བས་ལྔ་བཞི་ཉི་ཤུ་འབྱུང་ལ། ཉི་ཤུ་པོ་
དེའང་ཧེ་རུ་ཀ་བཞི་བཞིར་ཕྱེ་བས་བརྒྱད་ཅུ་འབྱུང་ཞིང་། དེའི་སྟེང་དུ་བདག་མེད་ལྷ་མོ་བཅོ་



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ལྔ་མ་དང་། བཅུ་གསུམ་མ་གཉིས་བསྣན་པས་བརྒྱད་ཅུ་རྩ་གཉིས་འབྱུང་བའི་ཕྱིར་རོ། །
སམྦུ་ཊ་ནས་བཅུ་གཉིས་འབྱུང་སྟེ། ཧེ་རུ་ཀ་བཞི། བདག་མེད་མ། ཡེ་ཤེས་མཁའ་འགྲོ། དྲག་པོའི་གདན་ཅན། རྡོ་རྗེ་དབྱིངས་
ལ་གཙོ་བོ་འཕོ་བས་ལྔར་ཕྱེ་བས་བཅུ་གཉིས་འབྱུང་བའི་ཕྱིར་རོ། །འོ་ན་གཙོ་བོ་འཕོ་རྒྱུ་གཞན་ཡང་ཡོད་པས།
དལ་དེ་བས་ཀྱང་མང་བར་འགྱུར་རོ་སྙམ་ན། མི་འགྱུར་ཏེ། དལ་དེ་དག་ལ་བཀོད་པའི་
ཡུམ་བཞི་མན་ཆད་ཀྱི་ལྷ་རྣམས་ལས་རྒྱས་པའི་ལྷ་ཡིན་པས། འོ་ན་གུར་གྱི་ཧེ་རུ་ཀ་བཞི་ལ་རིགས་
ལྔར་ཕྱེ་ནས་རྒྱས་བསྡུས་དེ་དག་འབྱེད་ལ། རྩ་རྒྱུད་དང་སཾ་ཊའི་ཧེ་རུ་ཀ་བཞི་ལ་དེ་ལྟར་མི་འབྱེད་པ་ཅི་སྙམ་ན། གུར་གྱི་སྙིང་
པོ་ཀྱེ་རྡོ་རྗེ་ལ་རིགས་ལྔར་ཕྱེ་ནས་ཕྱག་མཚན་དང་འཁོར་མི་འདྲ་བ་ཚན་ལྔ་དངོས་སུ་གསུངས་པའི་འགྲོས། ཧེ་རུ་ཀ་གསུམ་
ལའང་སྦྱར་ནས་རིགས་རྐྱང་བསྡུས་ཀྱི་དལ་བརྒྱད་བཅུ་འབྱུང་ལ། རྩ་རྒྱུད་དང་སོ་ཊིར་སྙིང་པོ་ཀྱེ་རྡོར་ལ་དེ་འདྲ་དངོས་བསྟན་
དུའང་མ་བཤད་པས། གཞན་ལ་འགྲོས་སྦྱར་དུ་མེད་པ་ཡིན་ཞེས་བཤད་དོ། །མཆོག་གི་དལ་གཙོ་བོར་འཕོ་བ་
མེད་པའི་ཕྱིར་རོ། །འདིར་མངོན་རྟོགས་དཀའ་འགྲེལ་ལས། རྩ་རྒྱུད་ནས་བཤད་པ་ནི།
གུར་ནས་ཧེ་རུ་ཀ་བཞི། བཤད་པ་དང་དོན་གཅིག་ཏུ་རྒྱུ་རྡོ་རྗེ་འཛིན་པ་སཾ་ཊིའི་ཁོངས་སུ་
འདུས་པར་བསམ་ནས་མི་ཕྱེ་བར། གུར་ནས་བཤད་པ་བརྒྱད་བཅུ། སཾ་ཊ་ནས་བཤད་པ་
ཧེ་རུ་ཀ་བཞི། དྲག་པོའི་གདན་ཅན། རྡོ་རྗེ་དབྱིངས་རྣམས་ལ་རིགས་ལྔ་ལྔར་ཕྱེ་བས་སུམ་
ཅུ་སྟེ། རྒྱུད་གསུམ་ལས་བཤད་པའི་ཀྱེ་རྡོ་རྗེའི་དལ་བརྒྱ་དང་བཅུ་ཡིན་ལ། བདག་མེད་
མའི་དལ་ལ་རྩ་བརྒྱུད་ནས་བཅོ་ལྔ་མ། གུར་ནས་བཅུ་གསུམ་མ། སཾ་ཊི་ནས་ཕྱག་བཞི་མ་
དང་གསུམ་ཡིན་ཞེས་འཆད་མོད། རྩ་རྒྱུད་དང་གུར་ནས་བཤད་པ་དེ་དག་ལྷ་དེ་དང་དེར་
མཚུངས་ཀྱང་སྐུ་མདོག་ཕྱག་མཚན་སོགས་མི་འདྲ་བས་སོ་སོར་ཕྱེ་དགོས་ཤིང་། དྲག་པོའི་
གདན་ཅན་ནི་ཁྱུང་པོ་རྣལ་འབྱོར་གྱིས་ཀྱེ་རྡོ་རྗེ་མཚོན་ཆ་ཅན་དུ་བཏགས་ཕྱིན་ཆད་ཀྱེ་རྡོ་རྗེ་
རུ་འགྲེལ་ཚུལ་འབྱུང་བ་ཙམ་མ་གཏོགས་དེ་ཡན་ཆད་ཀྱི་འགྲེལ་བྱེད་ཚད་ལྡན་སུས་ཀྱང་ཀྱེ་
རྡོར་དུ་མ་བཤད་པའི་ཕྱིར་དང་། རྡོ་རྗེ་དབྱིངས་ནི་སཾ་ཊིའི་རྒྱུད་གསུང་བ་པོའི་སྟོན་པ་ཡིན་
གྱི་ཀྱེ་རྡོར་མིན་པའི་ཕྱིར་རོ། །



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
དེས་ན་རང་རེས་རྩ་རྒྱུད་ཀྱི་རྒྱུ་རྡོར་འཛིན་ནི་དལ་ལོགས་པ་བྱེད་ལ། སཾ་ཊའི་རྒྱུ་རྡོར་
འཛིན་ནི་རྡོ་རྗེ་དབྱིངས་སུ་བསྡུས་ནས་དལ་ལོགས་སུ་མི་བྱེད་པའི་རྒྱུ་མཚན་ཡང་གྲུབ་པ་
ཡིན་ནོ། །འདིའི་རྒྱུ་རྡོར་འཛིན་ནི། འདིའི་རྒྱུད་གསུང་བ་པོའི་སྟོན་པ་ཡིན་པའི་ཕྱིར་རོ། །
སཾ་ཊའི་རྒྱུད་གསུང་བ་པོ་ནི། རྡོར་དབྱིངས་ཞལ་གསུམ་ཕྱག་དྲུག་པ་ཉིད་ཡིན་པས་ལོགས་
སུ་བྱ་མི་དགོས་ཤིང་། རྡོར་དབྱིངས་དེ་ཀྱེ་རྡོར་དུ་བྱེད་ན། སཾ་ཊ་ནི་རྒྱུད་སྡེ་དུ་མའི་བཤད་
རྒྱུད་ཡིན་པས་བདེ་མཆོག་སོགས་སུའང་ཁས་ལེན་དགོས་པར་ཐལ་བའི་ཕྱིར་རོ། །གལ་ཏེ་
འདིའི་དལ་གྱི་གཙོ་བོ་དང༌། ཧེ་རུ་ཀ་ཕྱག་བཅུ་དྲུག་པའི་རྒྱུ་རྡོ་འཛིན་པ་གཉིས་དོན་གཅིག་
པར་རྗེ་བཙུན་གྱིས་བཤད་ཅིང་། ཕྱག་བཅུ་དྲུག་པ་ཀྱེ་རྡོར་དུ་ཁས་བླངས་པས་སོ་སྙམ་ན།།
འབྲས་བུ་རྡོར་འཛིན་ཀྱེ་རྡོར་ཡིན་པས། དེའི་རྒྱུ་རྡོར་འཛིན་ཀྱེ་རྡོར་ཡིན་མི་དགོས་ཏེ།
དཔེར་ན་རྡོ་རྗེ་འཇིགས་བྱེད་ཀྱི་རྒྱུ་རྡོར་འཛིན་འཇམ་དབྱངས་ཡིན་ཡང་། འཇམ་དབྱངས་
འཇིགས་བྱེད་མ་ཡིན་པ་ཞེས་ཟླ་ཟེར་ལས་བཤད་ཅིང་། དེའི་རྩོད་སྤོང་ལས། རྩ་རྒྱུད་ཀྱི་
རྡོར་སེམས་དང་། རྒྱུ་རྡོ་འཛིན་ཀྱེ་རྡོར་ཡིན་པ་དང་། སཾ་ཊའི་རྒྱུ་རྡོར་འཛིན་དང་རྡོར་སེམས་
ཀྱེ་རྡོར་མ་ཡིན་ཞེས་སོ་སོར་ཕྱེ་ནས་རྩོད་ལན་བཏབ་བོ། ། །
གཉིས་པ་ལ་གཉིས། དབྱེ་གཞི་དང་། དབྱེ་ངོའོ། །དང་པོ་ནི་ལྷའི་རྣམ་པ་གང་ལ་
རྣམ་དག་ཁྱད་པར་ཅན་མ་གསུངས་པས། ཐ་མལ་རྣམ་རྟོག་སྦྱང་བར་མི་ནུས་ཤིང་། ཐུན་
མོང་བསྒྲུབ་པའི་ཐབས་སུ་གྱུར་པའི་ལྷའི་རྣལ་འབྱོར་རོ། །གཉིས་པ་ནི་རྒྱུད་གསུམ་ལས་
བཤད་པའི་ལས་རྒྱས་པའི་ལྷ་དྲུག་བཅུ་རྩ་བདུན་ཏེ། རྩ་རྒྱུད་ནས་དགུ། གུར་ནས་རྩ་
བརྒྱད། སཾ་ཊ་ནས་སུམ་ཅུ་རྣམས་ཡོད་པས་སོ། །ཁ་ཅིག་རྩ་རྒྱུད་ཀྱི་ཆར་དབབ་ཟློག་གི་ལྷ་
ནི་མཆོག་གི་ལྷ་ཡིན་པས་བརྒྱད་ཡིན་ཟེར་བའང་ཡོད་མོད། འདིར་ནི་དེ་ལྟར་མ་ཡིན་ཏེ།
འདི་མཆོག་ལྷ་དང་མི་འདྲ་བའི་ཁྱད་པར་དུ་མ་ཡོད་པའི་ཕྱིར་ཏེ། གདན་བདུད་བཞི་ལ་མི་
བྱེད་པར། ཀླུ་ཉིད་ལ་བྱེད་པ་དང་། སྔགས་རྩ་སྔགས་སོགས་མི་བཟླ་བར། དབབ་ཟློག་གི་



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
སྔགས་ཉིད་བཟླ་བས་སོ་གསུངས། གཉིས་པ་ནི། འོ་ན་དེ་དག་ལས་ཀྱེ་རྡོ་རྗེའི་དལ་་དུ་
ཡོད་སྙམ་ན། ཡབ་ཡུམ་སོ་སོར་མ་ཕྱེ་བར་སྒྲ་ཡངས་པའི་དབང་དུ་བྱས་ན་གོ་གསུམ་སྟེ། སཾ་
ཊའི་ཡེ་ཤེས་མཁའ་འགྲོ། དྲག་པོའི་གདན་ཅན། རྡོ་རྗེ་དབྱིངས་དལ་ལྔ་སྟེ་བདུན་པོ་མ་
གཏོགས་པ་རྩ་རྒྱུད་ཀྱི་དྲུག །གུར་གྱི་གྱ་གཉིས། སཾ་ཊའི་ཧེ་རུ་ཀ་བཞི། བདག་མེད་པའི་
དལ་ཏེ་ལྔ་རྣམས་ཀྱེ་རྡོ་རྗེའི་དལ་དུ་བཞག་པས་སོ། །གསུམ་པ་ནི། འོ་ན་ཀྱེ་རྡོ་རྗེའི་དལ་
ཉིད་ལའང་ཧེ་རུ་ཀ་བཞི་ཡོད་པས་འདིར་གང་ལ་གཙོ་བོར་བྱེད་སྙམ་ན། སྙིང་པོ་ཀྱེ་རྡོ་རྗེ་
ཕྱག་བཅུ་དྲུག་པ་ཉིད་ལ་བྱེད་ལ། དེའི་རྒྱུ་མཚན་ནི། གང་ལ་དོགས་པའི་གཞི། དོགས་ནས་
ཞུས་ཚུལ། ཞུས་པའི་ཞུས་ལན་གསུམ་གྱི་སྒོས་བསྟན་ཏེ། དང་པོ་ནི། བརྟག་པ་དང་པོར།
རྡོ་རྗེའི་སྙིང་པོ་སྙིང་རྗེ་ཆེ། །དངོས་པོ་ཉིད་ཀྱིས་རྣམ་གྲོལ་ཞིང་། །དངོས་པོའི་འཆིང་བས་
འཆིང་བར་འགྱུར། །ཞེས་སོགས་ཀྱིས་སྐབས་སུ་ཐ་མལ་དངོས་པོས་འཆིང་ཞིང་ལྷའི་
དངོས་པོས་གྲོལ་ཞེས་བཤད་ནས་ལྷ་གང་གིས་གྲོལ་མ་བཤད་པ་ལའོ། །གཉིས་པ་ནི་ཕྱི་
མའི་ལྔ་པར། ནམ་མཁའ་ལྟ་བུའི་ཆོས་ཀུན་ལ། །རྒྱ་མཚོའི་ཀུ་བ་ཇི་ལྟ་བར། །རང་འདོད་
ལྷ་ཡི་གཟུགས་ཀྱིས་ནི། །སངས་རྒྱས་དངོས་གྲུབ་ཇི་ལྟར་འགྱུར། །ཞེས་པའི་སྐབས་སུ་ཤིང་
ཏོག་ཀུ་བ་རླུང་གིས་བསྐྱོད་དེ་ཕྱོགས་ཀུན་ཏུ་གཡོ་བ་ལྟ་བུའི་སེམས་ཅན་གནས་ལུགས་མ་
རྟོགས་པ། ལས་དབང་གིས་འཁོར་བར་བསྐྱོད་པ་འདི་དག་ལྷའི་དངོས་པོ་གང་གིས་གྲོལ་
ཞེས་ཞུས་པའོ། །གསུམ་པ་ནི་དེ་ཉིད་ལས། བདག་མེད་རྣལ་འབྱོར་ལྡན་པའམ། །ཡང་ན་
ཧེ་རུ་ཀ་དཔལ་བརྩོན། །གཞན་པའི་སེམས་ཀྱི་སྐད་ཅིག་ཀྱང་། །དངོས་གྲུབ་འདོད་པས་མི་
གནས་སོ། །ཞེས་པས་ཧེ་རུ་ཀ་ཕྱག་བཅུ་དྲུག་པ་ཡབ་ཡུམ་གང་རུང་གི་ལྷའི་རྣལ་འབྱོར་
གྱིས་གྲོལ་གྱི། དེ་ལས་གཞན་ཤེར་ལྷ་ཀུ་རུ་ཀུལླེ་དང་ཐབས་ལྷ་སྐུ་རྡོ་རྗེ་སོགས་ཀྱིས་ནི་མ་
ཡིན་ཏེ། དེ་དག་ལས་འབྲས་བུ་འབྱུང་བ་མེད་པ་དང་། དཔལ་གྱི་འོས་མ་ཡིན་པའི་ཕྱིར་
ཞེས་བསྟན་པའི་རྒྱུ་མཚན་གྱིས་ཡིན་ལ། དེའི་ཡང་དང་པོ་གྲུབ་སྟེ་འདིར་རྒྱུ་འདྲ་བས་
༢



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
འབྲས་བུ་འདྲ་བ་སྒྲུབ་པ་ཡིན་ལ། འདིར་འབྲས་བུ་མཐར་ཐུག་ལོངས་སྐུ་ནི་ཕྱག་བཅུ་དྲུག་
པ་ཡིན་པས། དེ་ཉིད་རྣལ་འབྱོར་འདིས་འགྲུབ་ཀྱི་གཞན་དེ་དག་གིས་ནི་མི་འགྲུབ་སྟེ་རྒྱུ་
འབྲས་རིགས་མི་འདྲ་བའི་ཕྱིར་རོ། ། །
གཉིས་པའང་གྲུབ་ཏེ། དལ་གྱི་དོན་ནི། ཤྲཱི་ནི་གཉིས་མེད་ཡེ་ཤེས་ཏེ། །ཞེས་སོགས་
ལྟར། སྟོང་ཉིད་སྙིང་རྗེ་གཉིས་སུ་མེད་པའི་ཟུང་འཇུག་ཡིན་ལ། དོན་དེ་ཉིད་འདིར། ཕྱག་
བཅུ་དྲུག་གིས་སྟོང་ཉིད་བཅུ་དྲུག་དང་ཞལ་བརྒྱད་ཀྱིས་རྟོགས་པ་རྣམ་ཐར་བརྒྱད་དང་།
ཞབས་བཞིས་སྙིང་རྗེ་བསྡུ་དངོས་བཞི་སོགས་མཚོན་པས་གྲུབ་པ་ཡིན་ན། གཞན་དེ་དག་
གི་དེ་ལྟ་མ་ཡིན་པའི་ཕྱིར་རོ། །ཕྱག་བཅུ་དྲུག་པ་ཉིད་ལའང་། རིགས་ལྔ་ཡོད་པ་ལས།
འདིར་ནི་མི་བསྐྱོད་དགྱེས་པ་རྡོ་རྗེ་གཙོ་བོ་སྟེ། རྒྱུ་མཚན། སྦྱང་གཞི་ཕུང་པོ་ལྔ་ལས་རྣམ་
ཤེས་ཀྱི་ཕུང་པོ་གཙོ་བོ་དང་། ཉོན་མོངས་ལྔ་ལས་ཞེ་སྡང་གཙོ་བོ་དང༌། དབང་དྲུག་ལས་ཆུ་
དབང་གཙོ་བོ་སོགས་ཀྱིས་འབྲས་བུའང་གཙོ་བོར་འོས་པའི་ཕྱིར་རོ་གསུངས།
གཉིས་པ་སྒྲུབ་བྱེད་མངོན་རྟོགས་ཀྱི་དབྱེ་བ་ལ་གསུམ། སློབ་དཔོན་སོ་སོའི་མངོན་
རྟོགས་ཀྱི་དབྱེ་བ། རང་ལུགས་མངོན་རྟོགས་ཙམ་ལ་བཅུ་བཞིར་དབྱེ་བ། བྱེ་བྲག་བསྐྱེད་
རིམ་གྱི་མངོན་རྟོགས་ལ་བཅུ་བཞིར་དབྱེ་བའོ། །དང་པོ་ལ་བདུན་ཏེ། ཚོགས་བསགས་ནས་རྒྱུའི་ཧེ་
རུ་ཀ་བསྐྱེད་དེ་རྒྱས་བཏབ་པ་སྦྱོར་བའི་ཏིང་ངེ་འཛིན། དེ་ནས་ལྷ་མོ་དབྱུང་སྟེ་རྒྱས་བཏབ་པས་དལ་རྒྱལ་མཆོག །དེ་ནས་སྤྲོ་
བསྡུ་བྱས་ཏེ་ལྷའི་དེ་ཉིད་སྒོམ་པའམ། ཕྲ་ཐིག་གི་རྣལ་འབྱོར་ལ་སོགས་པ་ལས་རྒྱལ་མཆོག །དང་པོ་སྦྱོར་བ་ལས་
རྒྱལ་མཆོག །དལ་རྒྱལ་མཆོག །ཏིང་ངེ་འཛིན་གསུམ་གྱི་འཆིང་བ། ཤན་འཁྲུལ་སྤོང་དུ་ཏི་པ།
ཉིན་འབྱུང་ཡེ་ཤེས་སྒྲོན་མ་ཟླ་བ། བྲམ་ཟེ་ནག་པོ་པ་དེ་ཁོ་ན་ཉིད་གསལ་བར་གསུམ་གྱི་བཞེད་པ།
གཞལ་ཡས་གཞི་རྒྱུ་རྐྱེན་ནས་ཐབས་གདན་སྒོམ་པའི་བར་གྱིས་བསྡུས་པ། ཁང་བསྐྱེད་པ་རྣམ་སྣང་གི་ཡན་
ལག །རྗེས་སུ་ཆགས་པ་རྒྱུ་རྡོར་འཛིན་ནས་ཡེ་ཤེས་པ་བཅུག་པའི་བར། རྡོ་རྗེ་སེམས་དཔའི་ཡན་ལག །
དབང་དབང་བསྐུར་ནས་རྒྱས་བཏབ་པའི་བར།བསྐུར་བ་མི་བསྐྱོད་པའི་ཡན་ལག །བདུད་རྩི་བདུད་རྩི་



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
བྱིན་གྱིས་བརླབས་ནས་མྱོང་བའི་བར། མྱང་བ་འོད་དཔག་མེད་ཀྱི་ཡན་ལག །མཆོད་ལྷ་མོ་བརྒྱད་ཀྱི་མཆོད་པ།
པ་དོན་གྲུབ་ཀྱི་ཡན་ལག །བསྟོད་ལྷ་མོ་བརྒྱད་ཀྱི་བསྟོད་པ། པ་རིན་འབྱུང་གིས་ཡན་ལག་ཏེ།
ཡན་ལག་དྲུག་གི་འཆིང་བ་སྦྱང་དཀའ་ཟླ་བའི་བཞེད་པ་དང་། དེ་གཉིས་ཆར་གྱིས་འཆིང་ན།
མངའ་བདག་མེ་ཏྲི་པ་དང་། མར་མེ་མཛད་ཀྱི་བཞེད་པ་དང་། གོང་བུར་རིམ་པ་བཞིན་རྒྱུ་རྡོ་
འཛིན་ནས་འཁོར་དབྱུང་བའི་བར། ཁུ་བར་གནས་པ་གླུས་བསྐུལ་ནས་རྒྱས་གདབ་པ། མར་མེའི་རྩེ་མོས་དལ་བསྡུས་པའོ། །
གནས་པ། ཆུར་གནས་པ། གཟུགས་སུ་གནས་པ། གཟུགས་ལས་འདས་པ་གནས་པ་སྟེ།
གནས་པ་བཞིས་འཆིང་བ། མཚོ་སྐྱེས་ཀྱི་བཞེད་པ་དང་། བསྙེན་དམ་ཚིག་པ་བསྐྱེད་པ། པ། ཉེར་
སྐྱེ་མཆེད་བྱིན་རླབས། སྒྲུབ། སྒྲུབ་ཡེ་ཤེས་པ་བཅུག་པ། སྒྲུབ་དབང་བསྐུར་རྒྱས་བཏབ་དམ་ཚིག་པ་བསྐྱེད། པ་
ཆེན་པོ་སྟེ། བསྙེན་སྒྲུབ་ཡན་ལག་བཞིས་འཆིང་བ་བྷ་ཝཱ་བྷ་ཊའི་བཞེད་པ་དང་། རྒྱུ་རྡོར་འཛིན་
ནས་འབྲས་བུ་རྡོར་འཛིན་གྱི་བར་རྣལ་འབྱོར་དེ་ལས་ལྷན་སྐྱེས་ཀྱི་སྐུ་སྤྲོ་བ་སྟེ་རྒྱུ། ཕུང་ཁམས་སྐྱེ་མཆེད་བྱིན་གྱིས་རློབ་པ་
ཤིན་ཏུ་འཁོར་ལོ་བཞི་ལུས་ལ་བཀོད་པ་རྣལ་འབྱོར་ཆེན་པོ་སྟེ་རྣལ་འབྱོར། རྗེས་སུ་རྣལ་འབྱོར། ཤིན་ཏུ་
རྣལ་འབྱོར། རྣལ་འབྱོར་ཆེན་པོ་སྟེ་རྣལ་འབྱོར་བཞིས་བསྡུས་པ་ཛ་ལནྡྷ་རི་པའི་བཞེད་པ་
དང༌། རྫོགས་རྫོགས་པའི་རྣལ་འབྱོར་གྱི་བསྐྱེད་ཆོག་ནི་སྐད་ཅིག་གིས་བསྐྱེད་པའི་གཞལ་ཡས་ཁང་གདན་བཅས་གཙོ་
འཁོར་ཐམས་ཅད་སྐད་ཅིག་གིས་བསྐྱེད་ནས། རིགས་བདག་གིས་རྒྱས་གདབ་སྟེ་ཡན་ལག་ལྷག་མ་གཉིས་མི་བྱེད་པ་རྡོ་རྗེ་
ཕྲེང་བའི་ལྷ་ཐམས་ཅད་བསྐྱེད་པ་ཡིན་གསུངས།པའི་རྣལ་འབྱོར་གྱིས་འཆིང་བ་ཨ་བྷ་ཡའི་བཞེད་པའོ། །
གཉིས་པ་ནི། རྣལ་འབྱོར་པའི་ལྟ་བ། བསྐྱེད་རིམ། རྫོགས་རིམ། སྤྱོད་པ། ཉེ་རྒྱུ་སྟེ་
གཙོ་བོར་མཆོག་སྒྲུབ་པའི་མངོན་རྟོགས་ལྔ། རབ་གནས། སྦྱིན་སྲེག །བཟླས་པ། གཏོར་མ།
ཕྱི་ནང་གི་ལས་ཚོགས་གཉིས་ཏེ་མཆོག་ཐུན་གཉིས་ཀ་བསྒྲུབ་པའི་མངོན་རྟོགས་དྲུག །
ལས་དང་པོ་པ། བརྟན་པ་ཐོབ་པ། བརྟན་པ་ཆེར་ཐོབ་པའི་དམ་ཚིག་གསུམ་ནི། དེ་ལ་
དགོས་པའི་གྲོགས་དམ་ཚིག་དང་སྡོམ་པ་གསུམ་སྟེ་བཅུ་བཞིའོ། །གསུམ་པ་ནི། སྤྱིར་རྒྱུད་
ལས་མངོན་རྟོགས་ལྔ་གསུངས་ཏེ་བརྟག་པ་དང་པོའི་བརྒྱད་པར། ཨཱ་ལི་ཀཱ་ལི་ལ་ལྟོས་པའི་
ས



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
མཉམ་སྦྱོར་དང་། མི་མཉམ་སྦྱོར་གཉིས་དང་། དེ་སྤངས་པའི་མི་མཉམ་སྦྱོར་དང་གསུམ་
གསུངས། ཕྱི་མའི་ལྔ་པར་ས་བོན་ལས་བསྐྱེད་པ་དང་། སྐད་ཅིག་གིས་བསྐྱེད་པ་གཉིས་
གསུངས་པས་ལྔ་ཡིན་ལ། དེ་ཉིད་བླ་མའི་མན་ངག་གིས་ཕྱེ་ནས་བཅུ་བཞིར་མཛད་པ་ཡིན་ཏེ།
འདི་ལ་སྒོམ་བྱེད་གང་ཟག་གི་དབྱེ་བ་ནི། མཚོ་སྐྱེས་དང་ཐུན་མོང་བའི་དབང་དུ་བྱས་ན།
ལས་དང་པོ་པ། བདེ་བ་ཅུང་ཟད་སྐྱེས་པ། བདེ་སྟོང་གི་ཉམས་སྐྱེས་པ། བདེ་སྟོང་གི་ཉམས་
ཆེར་སྐྱེས་པ་སྟེ་བཞིའམ། སངས་རྒྱས་ཡེ་ཤེས་ཞབས་དང་ཐུན་མོང་ལྟར་ན། ལས་དང་པོ་པ།
ཅུང་ཟད་ཡེ་ཤེས་ལ་དབང་བ། ཡེ་ཤེས་ལ་དབང་བ། ཡང་དག་པའི་ཡེ་ཤེས་ལ་དབང་བ་སྟེ་
བཞི་འམ། རྣལ་འབྱོར་དབང་ཕྱུག་ཐུན་མོང་མིན་པ་བཞེད་པས་གང་ཟག་ཐ་མའི་ཐ་མ།
ཐ་མ། འབྲིང་། རབ་བཞི་སྟེ། དེ་དག་ནི་གང་ཟག་གཅིག་ཉིད་རྟོགས་པ་ན་འཕར་བ་རྟོགས་
པས་ཕྱེ་བ་ཡིན་ལ། ཡང་གང་ཟག་དབང་པོ་ཐ་མ། ཐ་ལྟག །འབྲིང་། རབ་བཞི་ནི་བློ་གྲོས་
ཀྱིས་ཕྱེ་བ་ཐ་དད་པ་བཞིའི་དབང་དུ་བྱས་པ་ཡིན་གསུངས་ཏེ། དེ་ལ་གང་ཟག་ལས་དང་པོ་
པ་ནི། ཨཱ་ལི་ཀཱ་ལི་ལ་ལྟོས་པའི་མི་མཉམ་སྦྱོར་དང་མཉམ་སྦྱོར་གཉིས་སྒོམ་པ་ཡིན་ལ། དེ་
ལའང་རྒྱས་པ་ཡན་ལག་བཞི་པ་དང་། འབྲིང་པོ་ཡན་ལག་དྲུག་པ་གཉིས། དང་པོ་ལའང་།
ས་བོན་འགྲོས་དང་ཐིག་ལེ་འགྲོས་གཉིས། གཉིས་པ་ལ་ས་བོན་འགྲོས་དང་། ལྷ་མོ་
འགྲོས་གཉིས་ཡོད་པས་བཞི་ཡིན་ལ། མི་མཉམ་སྦྱོར་ལའང་དེ་འདྲ་བ་བཞི་ཡོད་པས། ཨཱ་
ལི་ཀཱ་ལ་མི་ལྟོས་པའི་མངོན་རྟོགས་བརྒྱད་ཡིན་ནོ། །གང་ཟག་དེ་བདེ་བ་སྐྱེས་པའི་གང་
ཟག་གཉིས་པ་ལ་འཕོས་ན། ཨཱ་ལི་ཀཱ་ལི་ཕྲི་སྟེ། ཨཱ་ལི་ཀཱ་ལི་སྤངས་པའི་མངོན་བྱང་མི་
མཉམ་སྦྱོར་སྒོམ་ལ། དེ་ལའང་གོང་བཞིན་ཡན་ལག་བཞི་དྲུག་གཉིས་སུ་ཕྱེ་བའི་རེ་རེ་ལ་
གོང་བཞིན་གཉིས་གཉིས་ཕྱེ་བས་ཨཱ་ལི་ཀཱ་ལི་སྤངས་པའི་མངོན་བྱང་བཞི་ཡིན་ནོ། །དེ་
བདེ་སྟོང་ཅུང་ཟད་སྐྱེས་པའི་གང་ཟག་གསུམ་པར་འཕོས་ན། མངོན་བྱང་ཡང་ཕྲི་སྟེ་ས་བོན་
ལས་བསྐྱེད་པའི་ཡན་ལག་དྲུག་པ་སྒོམ་མོ། །དེ་བདེ་སྟོང་ཆེར་སྐྱེས་པའི་གང་ཟག་བཞི་



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
པར་འཕོས་ན་སྐད་ཅིག་གིས་བསྐྱེད་པའི་ཡན་ལག་བཞི་པ་སྒོམ་སྟེ། དེ་ལྟར་བཅུ་བཞིའོ། །
དེ་དག་ནི་རྟོགས་པས་ཕྱེ་བ་གཅིག་ན་འཕར་བའི་དབང་དུ་བྱས་ལ། བློ་གྲོས་ཀྱིས་ཕྱེ་བ་
གང་ཟག་ཐ་དད་ཀྱི་དབང་དུ་བྱས་ན། གང་ཟག་བློ་གྲོས་རྟུལ་པོ། མངོན་རྟོགས་རྒྱས་པ་བློ་
གྲོས་ཀྱིས་མི་ལྕོགས་པའི་ཐ་མ་གཅིག་གིས་དང་པོ་ཉིད་ནས་སྐད་ཅིག་གིས་བསྐྱེད་པའི་
མངོན་རྟོགས་སྒོམ་ལ། ཐ་ལྟག་གིས་ས་བོན་ལས་སྐྱེས་པ་སྒོམ་ཞིང་། འབྲིང་གིས་ཨཱ་ལི་ཀཱ་
ལི་སྤངས་པ་སྒོམ། རབ་ཀྱིས་དེ་ལ་ལྟོས་པའི་མངོན་བྱང་ཡན་ལག་བཞི་དྲུག་གང་རུང་གི་
ཆིངས་ཀྱིས་བཅིངས་པ་སྒོམ་པ་ཡིན་ཏེ། རྟོགས་པ་ན་འཕར་ནས་དབྲི་བསྐྱེད་སྔ་མ་བཞིན་
བྱེད་གསུངས་སོ། །
ཁ་ཅིག་འདིས་ས་བོན་ལས་བསྐྱེད་པ་ཡན་ལག་བཞིས་ཆིངས་ཀྱིས་བཅིངས་ནས་རྒྱུ་
རྡོར་འཛིན་ནག་པོར་བྱེད་པ་མི་འཐད་དེ། དག་ལྡན་ལས་འདིའི་སྐབས་སུ་རྒྱུ་རྡོ་རྗེ་འཛིན་
དཀར་པོར་བཤད་ཅིང་། འཁོར་རྣམས་ཀྱང་ལྷ་མོ་འགྲོས་སུ་བཤད་ན། ཡན་ལག་བཞི་པ་
ལ་ལྷ་མོ་འགྲོས་མི་སྲིད་པས་སོ། །ཞེས་ཀྱང་གསུངས་སོ། །འོ་ན་གང་ཟག་ལས་དང་པོ་པ་
སོགས་ཀྱི་ས་མཚམས་གང་ཡིན་སྙམ་ན། ཇི་སྲིད་རགས་པའི་དལ་ཡུད་ཙམ་རེས་འཆར་མི་
ནུས་ཀྱི་བར་ནི་དང་པོ་དང་། དེ་ནུས་ཀྱང་ཕྲ་བ་སྐྱེ་མཆེད་ཀྱི་ལྷ་ཡུད་ཙམ་རེས་འཆར་མི་ནུས་
ཀྱི་བར་གཉིས་པ་དང་། དེ་ནུས་ཀྱང་སྣང་བ་དལ་གྱི་འཁོར་ལོ་འཆར་མི་ནུས་ཀྱི་བར་
གསུམ་པ་དང་། དེ་ནུས་པ་ནི་བཞི་པ་ཡིན་ཏེ། མདོར་ན་ལས་དང་པོ་པས། མངོན་རྟོགས་
བསྐྱེད་ཆོག་རྒྱས་པར་བྱས་ནས། སེམས་འཛིན་ཡུན་ཐུང་ཙམ་བྱེད་ལ། ཏིང་ངེ་འཛིན་ལ་སྤྲོ་
བ་ཞུགས་ནས། བསྐྱེད་ཆོག་ཆ་དབྲི་ཞིང་། སེམས་འཛིན་ལ་ཡུན་ཇེ་རིང་གཏོང་བ་ནི།
བསྐྱེད་རིམ་དབྲི་བསྐྱེད་ཅེས་བྱ་བ་གནད་དམ་པ་ཡིན་གསུངས། དེ་ལྟའི་མངོན་རྟོགས་རྒྱས་
འབྲིང་གི་མི་འདྲ་བའི་ཁྱད་པར་ནི། རྒྱས་པ་ཡན་ལག་བཞི་པའི་ཕྱོགས་ལ་ཁྱབ་པ་གསུམ་
ཡོད་དེ། རྒྱུ་འབྲས་ཀྱི་ཧེ་རུ་ཀ་འཁོར་བཅས་མངོན་བྱང་ལྔ་ལས་སྐྱེས་པས་ཁྱབ། ལྷ་ལ་དྲི་ཟ་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
མི་འཇུག་པས་ཁྱབ། འཁོར་གྱི་ལྷ་མོ་མངལ་ནས་མི་བསྐྱེད་པས་ཁྱབ་བོ། །དེའི་རྒྱུ་མཚན་
ཕྱོགས་མཚམས་ཀྱི་ཉི་ཟླ་ལྷ་མོའི་རྒྱུ་ཡིན་པས་སོ་གསུངས་ཏེ། མངལ་དུ་ལྷ་མོ་གྲུབ་ན།
ཕྱིར་ཉི་ཟླ་དོན་མེད་པས་སོ། །
འབྲིང་པོ་ཡན་ལག་དྲུག་པ་ལ་ཁྱབ་པ་བཞི་སྟེ། འབྲས་བུ་རྡོ་རྗེ་འཛིན་པ་འཁོར་
བཅས་མངོན་བྱང་ལས་མི་བསྐྱེད་པས་ཁྱབ། རྒྱུ་རྡོ་རྗེ་འཛིན་པ་ལ་ནག་པོ་མི་བྱེད་པས་ཁྱབ།
ལྷ་ལ་དྲི་ཟ་འཇུག་པས་ཁྱབ། འཁོར་རྣམས་ཐིག་ལེ་འགྲོས་མི་བྱེད་པས་ཁྱབ། དེའི་རྒྱུ་
མཚན་ཚང་མེད་པར་སྒོ་ང་མི་འབྱུང་བ་བཞིན་གསུང་སྟེ། མངལ་ནས་ཐིག་ལེ་ཕྱིར་དབྱུང་སྟེ།
གནས་པའི་གཞི་ཉི་ཟླ་སོགས་མེད་པས་སོ། །མཉམ་སྦྱོར་དང་མི་མཉམ་སྦྱོར་གྱི་ཁྱད་པར་ལ།
ཆོས་རྗེ་ཀུན་དགའ་རྒྱལ་མཚན་པ་སོགས། དབྱིབས་གྲུ་གསུམ། དཔག་ཚད་ལྔ་བཅུ་པ། ཁ་
དོག་དཀར་གསལ་སོགས་སུ་མཉམ་པས་མཉམ་སྦྱོར་དང་། དེ་ལས་བཟློག་པས་མི་མཉམ་
སྦྱོར་ཞེས་འཆད་མོད་འདིར་དཔལ་ལྡན་ཨེ་ཝཾ་པའི་རྗེས་སུ་འབྲང་བས། ཟླ་བ་གཉིས་ཀྱི་
བར་གཞན་གྱིས་མ་ཆོད་པར་མཉམ་ཁད་ཀྱི་སྦྱར་བས་མཉམ་སྦྱོར་དང་། མངོན་བྱང་གཉིས་
ཀྱི་བར་དུ་མངོན་བྱང་གསུམ་པས་ཆོད་པས་མི་མཉམ་སྦྱོར་དུ་འདོགས་གསུངས། དེ་ལྟའི་
མཉམ་སྦྱོར་ལ་ངེས་པ་བརྒྱད་ཡོད་དེ། མངོན་བྱང་དང་པོ་གཉིས་ཀྱི་རྒྱུ་ཨཱ་ལི་ཀཱ་ལི་ངེས།
རྣམ་པ་ཟླ་བར་ངེས། དབྱིབས་གྲུ་གསུམ་དུ་ངེས། ཨཱ་ལི་ཀཱ་ལིས་མཚན་པར་ངེས། མངོན་
བྱང་གསུམ་པ་བར་དུ་མི་སྒོམ་སྟེང་དུ་སྒོམ་པར་ངེས། དེ་ལ་ས་བོན་གྱིས་མ་མཚན་པར་ངེས།
འོད་ཟེར་འཕྲོ་བར་ངེས་སོ། །དེ་ལས་བྱུང་བའི་རྒྱུ་རྡོ་རྗེ་འཛིན་པ་དཀར་པོར་ངེས་སོ། །མི་
མཉམ་སྦྱོར་ལ་ངེས་པ་དྲུག་ཡོད་དེ། མངོན་བྱང་དང་པོ་གཉིས་ཀྱི་རྣམ་པ་ཉི་ཟླ་ཡ་མ་ཟུང་དུ་
ངེས། དབྱིབས་ཟླུམ་པོར་ངེས། ཨཱ་ལི་ཀཱ་ལིས་མ་མཚན་པར་ངེས། མངོན་བྱང་གསུམ་པ་
སྟེང་དུ་མི་སྒོམ་བར་དུ་སྒོམ་པར་ངེས། དེ་ལ་ས་བོན་གྱིས་མཚན་པ་ངེས། འོད་ཟེར་མི་འཕྲོ་
བར་ངེས་པའོ། །དེ་ལ་མ་ངེས་པ་གཉིས་ཡོད་དེ། མངོན་བྱང་དང་པོ་གཉིས་ཀྱི་རྒྱུ་ཨཱ་ལི་ཀཱ་



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ལི་ལ་ལྟོས་པར་མ་ངེས། དེ་ལས་བྱུང་བའི་རྒྱུ་རྡོར་འཛིན་དཀར་ནག་གང་རུང་དུ་མ་ངེས་
པའོ། །
འོ་ན་རྗེ་པའི་གླེགས་བམ་ཆོས་སྣའི་སྐབས་སུ་བསྐྱེད་པའི་རིམ་པ་ལ་ཕྱི་བསྐྱེད་པའི་
རིམ་པ་དང་ནང་བསྐྱེད་པའི་རིམ་པ་གཉིས། དང་པོ་ལ་ཞིབ་ཏུ་ཕྱེ་ན་བཅུ་བཞིའམ་བཅོ་ལྔ་
སྣང་མོད་རྒྱུད་ཀྱི་སྟེང་དུ་རྟོགས་པར་བྱའོ། །ཞེས་གསུང་པའི་བཅོ་ལྔ་པ་གང་ཡིན་སྙམ་ན།
འདི་ལ་ཁ་ཅིག་ཡུམ་གྱི་མངོན་རྟོགས་ལ་འདོད་པ་དང་། མི་ཐུབ་ཟླ་བའི་འཁྲུགས་ཅན་ཉིད་
ལ་འདོད་པ་དང་། རྡོ་རྗེ་ཆོ་ག་གསུམ་བསྐྱེད་ལ་འདོད་པ་དང་། རྒྱུ་རྡོ་རྗེ་འཛིན་པའི་བསྐྱེད་
ཆོག་ལ་འདོད་པ་དང་། རིགས་བསྡུས་ཀྱི་བསྐྱེད་ཆོག་ཉིད་ལ་བཞེད་པ་སོགས་བྱུང་ཡང་།
འདི་སྐབས་མངོན་རྟོགས་བཅོ་ལྔ་ནི། ཡུམ་གྱིས་ཡབ་ལ། བཅོ་ལྔས་ཡོངས་སུ་སྐོར་བ་ཡི། །
བདག་གི་དལ་ཁྱོད་བཤད་ན། ཁྱོད་ཀྱི་དལ་ཇི་ལྟར་ལགས། ཞེས་ཞུས་པའི་སྐབས་ཀྱི་
མངོན་རྟོགས་བགྲང་བ་ཡིན་པས། རྗེ་བཙུན་ཡབ་སྙིང་པོ་ཀྱེ་རྡོ་རྗེའི་མངོན་རྟོགས་ཡིན་པ་
གཅིག་དགོས་ལ། དེ་ཡང་གསུང་ངག་གླེགས་བམ་གྱི་ཆོས་སྣའི་སྐབས་ཡིན་པས། མན་
ངག་ལུགས་ཡིན་པ་ཞིག་དགོས་ཤིང་། དེ་ཡང་དམར་གྱིས། ལུང་འདི་ཉིད་དང་སྦྱར་བའི་
གསལ་བྱེད་དུ། མངོན་པར་རྟོགས་པ་ལྔ་ལས་ཕྱེ་བའི་བཅུ་བཞིའམ་བཅོ་ལྔ་ཞེས་པས།
མངོན་རྟོགས་སྔ་མ་ལྔ་པོ་ལས་ཕྱེ་བ་ཞིག་དགོས་པ་ལས། སྔ་མ་དེ་དག་ནི། ཡུམ་གྱི་དང་།
འབྲེལ་པ་ལུགས། ཧེ་རུ་ཀ་གསུམ་གྱི་མངོན་རྟོགས་ཡིན་ཞིང་། ལྔ་ལས་ཕྱེ་བའང་མིན་པ་
སོགས་ཅི་རིགས་པའི་སྒོ་ནས། བཅོ་ལྔ་པའི་ངོས་འཛིན་དུ་མི་འཐད་པ་ཁོ་ན་ཡིན་ནོ། །འོ་ན་
ཇི་ལྟར་སྙམ་ན། འདི་དག་ནི་དག་ལྡན་དུ། དང་པོའི་བརྒྱད་པ་དང་བསྟུན་ནས་འཁྲུགས་
མེད་ཀྱི་མངོན་རྟོགས་བཅུ་བཞི་དང་། ཕྱི་མའི་ལྔ་པ་ཉིད་དང་བསྟུན་ནས་འཁྲུགས་ཅན་གྱི་
མངོན་རྟོགས་གཅིག་དང་བཅོ་ལྔ་བཤད་པའི་བཅོ་ལྔ་པ་འཁྲུགས་ཅན་ཉིད་ལ་བཞིར་བཞེད་
པ་ཡིན་ཏེ། གོང་གི་ཁྱད་ཆོས་ཇི་སྐད་བཤད་པ་དེ་དག་ཚང་ཞིང་སྐབས་སུ་བབས་པའི་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཕྱིར་རོ། །དེ་ལྟའི་འཁྲུགས་ཅན་འདི་ནི་འགྲེལ་ཚུལ་གྱི་སྒོ་ནས་བཅོ་ལྔ་པའི་གྲངས་འཛིན་པ་
ཡིན་མོད། མངོན་རྟོགས་ཀྱི་རྫས་སམ་ངོ་བོའི་སྒོ་ནས་བཅོ་ལྔ་པ་འདི་ཞེས་ངོས་བཟུང་དུ་
མེད་དེ། བཅུ་བཞིར་བཤད་པའི་མངོན་བྱང་མི་མཉམ་སྦྱོར་ཉིད་ཡིན་པས་སོ། །དོན་དེ་ཉིད་
ཀྱིས་ན་བཅོ་ལྔའམ། བཅུ་བཞི་ཞེས་བཅོ་ལྔ་པ་བཅུ་བཞིར་བསྡུས་ནས་བཤད་པ་ཡིན་ནོ། །
འོ་ན་མན་ངག་ལུགས་ལ་འཁྲུགས་ཅན་ཞེས་བྱ་བ་འདི་བཞེད་དམ་སྙམ་ན། ཤིན་ཏུ་བཞེད་དེ།
དེ་ལྟ་བུའི་འཁྲུགས་ཅན་འདི་ནི། འགྲེལ་པ་ལུགས་ཀྱི་འཁྲུགས་ཅན་དང་ཆ་འདྲ་བའི་དོན་
གྱིས། མི་ཐུབ་ཟླ་བ་དང་ཐུན་མོང་བའི་མངོན་རྟོགས་སུ་བཞེད་ཀྱི་མི་ཐུབ་ཟླ་བའི་ལུགས་ཀྱི་
འཁྲུགས་ཅན་དངོས་ནི་མིན་པའི་ཕྱིར་ཏེ། དེའི་འཁྲུགས་ཅན་དངོས་ལ་ནི། ཡེ་ཤེས་པ་
དགུག་གཞུག་གི་རྗེས་ལ་བསྐྱེད་རིམ་བྱིན་རླབས་བྱེད་པ་ལས། འདིར་དེ་ལས་ལོག་སྟེ་མན་
ངག་ལུགས་ཐུན་མོང་མིན་པའི་ཁྱད་ཆོས་ལྟར་བཤད་པ་དང་། ཁྱད་པར་དག་ལྡན་ལས།
འཁྲུགས་ཅན་དེ་ཉིད་རྫོགས་ནས། འཁྲུགས་མེད་བཅུ་བཞི་བསྟན་པའི་མཚམས་སྦྱོར་དུ།
དེ་དག་ནི་མི་ཐུབ་ཟླ་བ་དང་ཐུན་མོང་དུ་གསུངས་པ་ཙམ་ཡིན་ནོ། །དེ་ནི་རྗེ་བཙུན་རྣལ་
འབྱོར་དབང་ཕྱུག་གི་མན་ངག་རྗེ་བླ་མས་སྦས་ཏེ་གསུངས་པ་བརྩེ་བའི་བསམ་པས་བྲི་
བར་བྱ། ཞེས་གོང་གི་འཁྲུག་ཅན་དེ་སྦྱང་དཀའ་ཟླ་བ་དང་ཐུན་མོང་བ་ཡིན་ཞེས་བཤད་པ་
ཉིད་ཀྱི། སྦྱང་དཀའ་ཟླ་བའི་ཐུན་མོང་མིན་པའི་འཁྲུགས་ཅན་མིན་པར་ཤེས་པའི་ཕྱིར་རོ། །
དོན་དེས་ན་ཟླ་ཟེར་ལས། མི་ཐུབ་ཟླ་བའི་ལུགས་ལྟར་མངོན་པར་རྟོགས་པ་གཅིག་ཏུ་བྱ་བ་
དང་ཞེས། མི་ཐུབ་ཟླ་བའི་ལུགས་དཔེར་བཀོད་ཀྱི། དེའི་ལུགས་དངོས་མིན་པར་བཤད་པ་
ཡང་གོ་དགོས་པ་ཡིན་གསུང་ངོ༌། ། །
གསུམ་པ་དེ་སྒྲུབ་ཚུལ་ནི། རིམ་པ་གཉིས་ཀྱི་རྣལ་འབྱོར་གྱི་སྒོ་ནས་སྒྲུབ་པ་ཡིན་ཏེ།
འདི་ལ་དྲུག །རིམ་གཉིས་ཀྱི་ངོ་བོ། དབྱེ་བ། ངེས་ཚིག །གྲངས་ངེས་པའི་རྒྱུ་མཚན། དེ་
གཉིས་ཀྱི་གྲོལ་བའི་རྒྱུ་མཚན། གོ་རིམ་མོ། །དང་པོ་ལ་སངས་རྒྱས་ཡེ་ཤེས་ཞབས། ཟབ་



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
གསལ་གཉིས་སུ་མེད་པའི་རྣལ་འབྱོར་ལ་བཞེད། རྗེ་བཙུན་གོང་མས་འདི་བཞེད་གསལ་
བར་ངོས་མ་བཟུང་ཡང་། དོན་གྱི་བཞེད་པ་ཐབས་ཁྱད་པར་ཅན་གྱི་མཚན་རྟོག་ལས་ཡིད་
སྐྱོབ་པར་བྱེད་པའི་རྣལ་འབྱོར་ལ་བཞེད། འཕགས་པས་དབང་གི་སྨིན་པའི་གང་ཟག་གི་
ཉམས་སུ་བླང་བྱར་གྱུར་པའི་ཟུང་འཇུག་གི་རྣལ་འབྱོར་ལ་བཞེད་དོ། །
གཉིས་པ་ལ་བསྐྱེད་རྫོགས་ཀྱི་རིམ་པ་གཉིས་ཏེ། རིམ་པ་ལྟར་སྣང་བ་ཁྱད་པར་ཅན་
གྱིས་མཚན་རྟོགས་ལས་ཡིད་སྐྱོབ་པར་བྱེད་པའི་ལྷའི་རྣལ་འབྱོར་དང་། ཡེ་ཤེས་ཁྱད་པར་
ཅན་གྱིས་ཡིད་མཚན་རྟོག་ལས་སྐྱོབ་པར་བྱེད་པའི་རྣལ་འབྱོར། གསུམ་པ་ལ་ཀླུ་སྒྲུབ་ཡབ་
སྲས་སྦྱང་གཞིའི་སྒོ་ནས་མིང་འདོགས་པར་བཞེད་དེ། དེ་ཡང་བསྐྱེད་པ་ནི་སྦྱང་གཞི་སེམས་
ཅན་གྱི་ལུས་གྲུབ་པ་ཡིན་ལ་རིམ་པ་ནི་མེར་མེར་པོ་སོགས་ཀྱི་སྒོ་ནས་རིམ་པས་སྨིན་པ་
ཡིན་ལ། དེ་སྦྱོང་བའི་རྣལ་འབྱོར་ལའང་བསྐྱེད་རིམ་ཞེས་གདགས་སོ། །ཡང་རྫོགས་པ་ནི།
སྦྱང་གཞི་སེམས་ཅན་ཚེ་ཟད་པའམ་རྫོགས་ནས་འཆི་བ་ཡིན་ལ་རིམ་པ་ནི་ས་ཆུ་ལ་ཐིམ་པ་
ལ་སོགས་པ་ཡིན་ལ། དེ་སྦྱོང་བའི་རྣལ་འབྱོར་ལའང་རྫོགས་རིམ་ཞེས་གདགས་སོ། །
སེམས་འགྲེལ་བ་ཀྱེ་རྡོ་རྗེའི་རྡོ་རྗེ་སྙིང་འགྲེལ། ཕྱག་ན་རྡོ་རྗེའི་བདེ་མཆོག་བསྟོད་འགྲེལ།
དུས་ཀྱི་འཁོར་ལོའི་འགྲེལ་ཆེན་དྲི་མེད་འོད་རིགས་ལྡན་པད་དཀར་གྱིས་མཛད་པ་སྟེ།
སེམས་འགྲེལ་སྐོར་གསུམ་དུ་གྲགས་པ་རྣམས། འབྲས་བུའི་སྒོ་ནས་བཞེད་དེ། བསྐྱེད་པ་
ནི་མཆོག་གི་དངོས་གྲུབ་བྲོད་པ་སྐྱེད་པ་ཐུན་མོང་བའི་དངོས་གྲུབ་ཡིན་ལ། རིམ་པ་ནི་དེ་
སྒྲུབ་པའི་ལྷའི་རྣལ་འབྱོར་རོ། །རྫོགས་པ་ནི་གོང་ན་བོགས་དབྱུང་དུ་མེད་པས་མཆོག་གི་
དངོས་སྒྲུབ་རིམ་པ་ནི་དེ་སྒྲུབ་པའི་རྣལ་འབྱོར་ཡན་ལག་དྲུག་གོ །ཞེས་བཞེད། འདིར་རྣལ་
འབྱོར་དབང་ཕྱུག་གི་བཞེད་པས། གཙོ་བོར་ལམ་གྱི་སྒོ་ནས་མིང་བཏགས་ཏེ། བློས་ཀུན་ཏུ་
ལྷ་སྐྱེད་ཅིང་མངོན་བྱང་སོགས་ཀྱི་རིམ་པས་སྒྲུབ་པས་བསྐྱེད་རིམ་དང་། ལུས་ངག་ཡིད་
གསུམ་རྫོགས་པ་དེ་ཉིད་རང་བྱིན་རླབས་དང་དལ་འཁོར་ལོ་རིམ་པས་ཉམས་སུ་ལེན་པས་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
རྫོགས་རིམ་ཞེས་བཏགས་པས་སོ། །
བཞི་པ་ནི་སྒྲུབ་བྱེད་ཀྱི་རྣལ་འབྱོར་དེ་ལ་རིམ་གཉིས་ཁོ་ནར་གྲངས་ངེས་ཏེ། སྤང་བྱ་
གཉིས་ཁོ་ན་དང་། ཐོབ་བྱ་གཉིས་ཁོ་ནར་ངེས་པ་དང་། རང་གི་ངོ་བོ་རྟེན་དང་བརྟེན་པ་
ཡིན་པའི་དོན་གྱིས་སོ། །དེ་ཡང་དང་པོ་ནི། སྤང་བྱ་ལ་ཐ་མལ་སྣང་ཞེན་དང་། གྱ་ནོམ་ལྷར་
ཞེན་གཉིས་ཡོད་པའི་གཉིས་པ་ནི་རྫོགས་རིམ་གྱིས་སྦྱོང་ལ། དང་པོ་བསྐྱེད་རིམ་གྱིས་སྦྱོང་
བ་ཡིན་ཞིང་དེ་ལའང་ཞེན་པ་དང་སྣང་བ་གཉིས་ལས། དང་པོ་ནི་ང་རྒྱལ་ལ་བསླབ་པས་
སྦྱོང་། གཉིས་པ་ལའང་རྒྱུ་ལས་ཉོན་དང༌། འབྲས་བུ་བདག་དང་བདག་གིར་འཛིན་པ་
གཉིས་ལས། དང་པོ་སྔོན་འགྲོ་ཚོགས་བསགས་ཀྱིས་སྦྱོང་ངོ་། ། །
གཉིས་པ་བདག་གིར་འཛིན་པ་ནི། སྣོད་བཅུད་གཉིས་ལས་སྣོད་ཀྱི་སྣང་བ། རྟེན་
གཞལ་ཡས་ཁང་གིས་སྦྱོང་བ་ཡིན་ལ། བདག་འཛིན་ནི། སྣོད་བཅུད་གཉིས་ལས་བཅུད་ཀྱི་
སྣང་བ། རྟེན་པ་ལྷས་སྦྱོང་སྟེ། དེ་ལའང་ལྷའི་རྣམ་པས་དུག་གསུམ་སྦྱོང་བ་དང་། བསྐྱེད་
ཆོག་གི་རྣམ་པས་སྐྱེ་གནས་སྦྱོང་ཚུལ་གཉིས་ལས་དང་པོ། ཁྲོ་བོའི་རྣམ་པས་ཞེ་སྡང་དང༌།
བཙུན་མོ་དང་ཞལ་སྦྱོར་གྱི་རྣམ་པས་འདོད་ཆགས་དང་། མཚན་དཔེའི་རྣམ་པས་གཏི་མུག་
སྦྱོང་བའོ། །གཉིས་པ་ཐོབ་བྱ་ནི། གཟུགས་སྐུ་དང་། ཆོས་སྐུ་གཉིས་ལས། དང་པོའི་ཐོབ་
བྱེད་ནི་བསྐྱེད་རིམ་དང་། ཕྱི་མའི་ཐོབ་བྱེད་ནི་རྫོགས་རིམ་ཉིད་ཡིན་པའོ། །
གསུམ་པ་རྟེན་དང་བརྟེན་པ་ཡིན་པ་ནི་བསྐྱེད་རིམ་རྟེན་ཡིན་ལ། རྫོགས་རིམ་བརྟེན་
པ་ཡིན་པས། བསྐྱེད་རིམ་རྟེན་དུ་མེད་ན། རྫོགས་རིམ་རྣལ་མ་མི་འབྱུང་བའི་ཕྱིར་གཉིས་
ཀ་མེད་མི་རུང་དུ་ཤེས་པར་བྱའོ། །ལྔ་པ་ནི། རིམ་གཉིས་བསྒོམ་པས་གྲོལ་བའི་རྒྱུ་མཚན་
ཡོད་དེ། སྦྱང་གཞི་ཕུང་ཁམས་དང་། སྦྱོང་བྱེད་ལམ་དེ་དག་སྦྱང་འབྲས་དེ་བཞིན་གཤེགས་
པའི་རིགས་སམ། རྒྱུ་ཡིན་པའི་ཕྱིར་དང་། ཐབས་ཁྱད་པར་ཅན་གྱིས་ཟིན་པའི་ཕྱིར་དང་།
དག་པ་གསུམ་གྱི་བདག་ཉིད་ཡིན་ཕྱིར་རོ། །དང་པོ་ནི། སྤྱིར་རིགས་དང་རིགས་བདག །



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
སྦྱང་གཞི་དང་སྦྱོང་བྱེད་སོགས་དབྱེ་མཚམས་དུ་མ་ཡོད་པ་ལས། འདིར་ཕུང་པོ་ལྔ་རིགས་
ལྔའི་རྒྱུའམ་རིགས་ཡིན་པ་དང་། འབྱུང་བཞི་ཡུམ་བཞིའི་རྒྱུའམ་རིགས་སུ་གནས་པ་
སོགས་སོ། །གཉིས་པ་གྲུབ་སྟེ། སྨིན་བྱེད་དབང་གི་ཐབས་མཁས་དང་། གྲོལ་བྱེད་རིམ་
གཉིས་ཀྱི་ཐབས་མཁས་ཀྱིས་ཟིན་པས་སོ། །
གཉིས་པ་དག་པ་གསུམ་གྱི་བདག་ཉིད་ཡིན་པས་ཀྱང་གྲོལ་བར་འཐད་དེ། རྒྱུ་རྒྱུད་
ཀྱི་དག་པ་གསུམ་ལས། ཆོས་ཐམས་ཅད་རང་བཞིན་གྱིས་སྟོང་པ་དེ་བཞིན་ཉིད་ཀྱི་དག་པ།
ལུས་ཞལ་ཕྱག་གི་རྣམ་པར་རང་བཞིན་གྱིས་གྲུབ་པ་ལྷ་སོ་སོའི་དག་པ། སྟོང་བཞིན་དུ་སྣང་།
སྣང་བཞིན་དུ་སྟོང་པའི་སེམས་རང་རིག་རང་གསལ་རང་རིགས་པའི་དག་པ་དང་། ཐབས་
རྒྱུད་ཀྱི་དག་པ་གསུམ་ཡང་རིམ་བཞིན་ལྟ་བ། བསྐྱེད་རིམ། རྫོགས་རིམ་གསུམ་དང་།
འབྲས་རྒྱུད་ཀྱི་དག་པ་གསུམ་ཡང་རིམ་བཞིན། ཆོས་སྐུ། གཟུགས་སྐུ། ངོ་བོ་ཉིད་སྐུ་ཡིན་
པ་སྟེ། རྒྱུད་གསུམ་ཆར་དག་པ་གསུམ་གྱིས་བསྡུས་པའི་ཕྱིར་རོ། །དྲུག་པ་གོ་རིམ་ནི། ཀླུ་
སྒྲུབ་ཡབ་སྲས་སོགས་གསང་འདུས་པ་རྣམས་བསྐྱེད་རིམ་བརྟན་ནས་རྫོགས་རིམ་སྒོམ་
པར་བཞེད། སེམས་འགྲེལ་བ་རྣམས་བརྟན་ནམ་མི་བརྟན་ཡང་རུང་ལོ་བཅུ་གཉིས་བསྐྱེད་
རིམ་བསྒོམ་ནས་གཟོད་རྫོགས་རིམ་སྒོམ་པར་བཞེད། སངས་རྒྱས་ཡེ་ཤེས་ཞབས་བསྐྱེད་
རིམ་ལ་རྫོགས་རིམ་གྱིས་རྒྱས་བཏབ་ཏེ་སྒོམ་གསུངས་པ་ལ་རྗེ་པས་མ་གོ་ཞེས་གསུང་།
འདིར་ག་ཡ་དྷ་རའི་ལུགས་ཀྱིས་གདན་ཐོག་གཅིག་ཏུ་བསྐྱེད་རྫོགས་གཉིས་ཆར་ཁོར་ཡུག་
ཏུ་ཉམས་སུ་ལེན་པ་ཡིན་ཏེ། ཐུན་སྟོད་ལ་བསྐྱེད་རིམ་དང༌། ཐུན་སྨད་ལ་རྫོགས་རིམ་
བསྒོམ་ཞིང་། དེ་ཡང་ལས་དང་པོ་པས་བསྐྱེད་རིམ་གཙོ་བོར་བསྒོམ་ནས་རྫོགས་རིམ་ཞར་
བྱུང་དུ་བྱེད། སེམས་ཅུང་ཟད་བརྟན་ནས་ཆ་མཉམ་དུ་བསྒོམ། ཆེར་བརྟན་ནས་བསྐྱེད་རིམ་
རྟེན་དུ་ཡོད་ཙམ་བྱས་ཏེ་གཙོ་བོར་རྫོགས་རིམ་བསྒོམ་པ་ཡིན་གསུངས་སོ། །
གཉིས་པ་གཞུང་གི་དོན་ལ་བཞི་གང་གིས་སྒོམ་པའི་གང་ཟག་གང་དུ་སྒོམ་པའི་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
གནས་ནམ་སྒོམ་པའི་དུས། གང་སྒོམ་པའི་ལྷའི་རྣལ་འབྱོར་རོ། །དང་པོ་ནི་ཐུན་མོང་ལམ་
གྱིས་རྒྱུད་སྦྱངས་ཤིང་། དགྱེས་པ་རྡོ་རྗེའི་དབང་ཐོབ་ནས་དམ་ཚིག་སྡོམ་པ་ལྡན་པ། སྒོམ་
བྱའི་དོན་ལ་ཐོས་བསམ་གྱིས་སྒྲོ་འདོགས་ཆོད་པའོ། ། །
གཉིས་པ་ནི་ལས་དང་པོ་པའི་གནས་ནི། རང་གི་ཁྱིམ་མམ་དབེན་ཞིང་ཡིད་དུ་འོང་
བ་སྟེ། ཉིན་མོ་འདུ་འཛི་དང་། མཚན་མོ་ཆོམ་རྐུན་གྱིས་དབེན་པ། ཆོས་ལྡན་རྒྱལ་པོས་ས་
སྐྱོང་བའི་ཕྱོགས་རང་གི་འབྱུང་ཁམས་མཐུན་པའོ། །བརྟན་པ་ཅུང་ཟད་ཐོབ་ནས་དུར་ཁྲོད་
དུ་སྟེ། དེར་རོ་བསྲེགས་པའི་ཐལ་བ་དང་། རོ་མགོ་བཅད། ལག་རྡུམ་སོགས་ཀྱི་རྐྱེན་གྱིས་
མི་རྟག་སྐྱོ་ཤས་སྐྱེས་ཏེ་སྔོན་འགྲོ་ལ་བོགས་ཐོན། ཤ་ཟ་དང་མ་མོ་སོགས་ཀྱི་འགལ་རྐྱེན་
དང་བསྲེ་ནུས་པས། དངོས་གཞི་ལ་བོགས་ཐོན་པས་སོ། །བརྟན་པ་ཆེར་ཐོབ་ནས་ཡུལ་ཉི་
ཤུ་རྩ་བཞི་སྟེ། ཕྱིའི་དཔའ་བོ་དང་རྣལ་འབྱོར་མ་རྣམས་དབང་དུ་བསྡུ་ཞིང་། ནང་གི་མཁའ་
འགྲོས་བྱིན་གྱིས་བརླབས་ཏེ་ས་རྣམས་རིམ་པར་བགྲོད་པས་སོ། །
གསུམ་པ་ནི། ལས་དང་པོ་པས་གཙོ་བོར་མཚན་དུས་ཏེ། འགལ་རྐྱེན་ཆུང་ཞིང་།
མཐུན་རྐྱེན་དཀར་ཕྱོགས་འདུ་བ་དང་། དཔའ་བོ་དང་རྣལ་འབྱོར་མས་བྱིན་གྱིས་རློབ་པའི་
དུས་ཡིན་པས་སོ། །བརྟན་པ་ཐོབ་ནས་ཉིན་མཚན་དུ་ཐུན་དྲུག་དང་བཞི་ལ་སོགས་པར་རོ། །
བརྟན་པ་ཆེར་ཐོབ་ནས་ཐུན་ཚད་མེད་པར་བསྒོམ་པའོ། །སྒོམ་པའི་བསམ་པ་ནི། རྙེད་པར་
དཀའ་བའི་དལ་འབྱོར་ནི་རྙེད། ཚུལ་བཞིན་སྟོན་པའི་བཤེས་གཉེན་དང་མཇལ་བའི་དུས་
འདིར། ཅི་ནས་ཀྱང་གསུང་ངག་རིན་པོ་ཆེའི་ལམ་འདི་ཉམས་སུ་བླངས་ལ། ཚེ་འདི་ཉིད་ལ་
མཆོག་གི་གོ་འཕང་ཐོབ་པར་བྱ་སྙམ་དུ་བསམ་པའོ། ། །
བཞི་པ་ཇི་ལྟར་ཉམས་སུ་བླང་བའི་རྣལ་འབྱོར་དངོས་ལ་གཉིས། མདོར་བསྟན་པ་
དང༌། སྦྱང་གཞི་སྦྱོང་བྱེད་ངོ་སྤྲོད་རྒྱས་པར་བཤད་པའོ། །དང་པོ་ལ་ས་ཆེན་གྱི་མཚོ་སྐྱེས་
མངོན་རྟོགས་ཚིགས་བཅད་མར་རྣལ་འབྱོར་བཅུར་བསྡུས་ནས་བཤད། ས་པཎ་གྱིས་རྩ་
སསs



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
སྔགས་ཀྱི་རྣམ་བཤད་སྙིང་པོ་དོན་གསལ་ཨཥཱའི་གཞི་བཤད་དུ་གྲགས་པ་དེར། ཞལ་དང་
འདུ་བའི་ཆོ་གའི་སྒོ་བརྒྱད་སོགས་སྤྱན་དང་འདྲ་བའི་ཆོ་གའི་གཙོ་བོ་ཉི་ཤུ་རྩ་བཞི། ཕྱག་དང་འདྲ་བའི་ཆོ་གའི་
ཡན་ལག་བཅུ་དྲུག །ཞབས་དང་འདྲ་བའི་ཆོ་གའི་ཆིངས་བཞི་སྟེ། དོན་བཞིས་བསྐྱེད་རིམ་གྱི་གནད་མ་ལུས་པ་བསྡུས་པ་ཡིན།
བཞིར་བསྡུས་ནས་བཤད་ཀྱང་། འདིར་རྗེ་པས་ལྗོན་ཤིང་དུ། སྔོན་འགྲོ། དངོས་གཞི། རྗེས་
གསུམ་གྱིས་བསྡུས་ནས་བཤད་པ་ལྟར་གསུམ་གྱི་སྔོན་འགྲོ་ལའང་རྒྱས་འབྲིང་བསྡུས་
གསུམ་སྟེ། རྩ་རྒྱུད་ནས་ཚོགས་ཞིང་མཆོད་པ། གུར་ནས་ཡན་ལག་བདུན་པ། སཾ་ཊ་ནས་
སྡོམ་གཟུང་། རྒྱུད་གསུམ་ཐུན་མོང་དུ་ཚད་མེད་བཞི། ཡེ་ཤེས་ཚོགས་སྟོང་ཉིད། སྲུང་
འཁོར་ཏེ་དེ་ལྟར་དྲུག་ནི་རྒྱས་པ། སྡོམ་གཟུང་དང་། སྲུང་འཁོར་དོར་ན་འབྲིང་པོ། ཚད་
མེད་བཞི་དང་ཡེ་ཤེས་ཚོགས་གསོག་གཉིས་སུ་བསྡུས་ན་བསྡུས་པའོ། །
དངོས་གཞི་ལའང་གསུམ་གྱི། རྩ་རྒྱུད་ནས་ཡན་ལག་བཞི། གུར་ནས་ཡན་ལག་
དྲུག །སཾ་ཊ་ནས་ཏིང་ངེ་འཛིན་གསུམ་གྱི་འཆིང་བ་གསུམ་ཆར་ཚང་བ་རྒྱས་པ། ཡན་ལག་
བཞིས་བཅིངས་ནས་མཆོད་བསྟོད་མི་བྱ་བར་བཟླས་པ་ལ་འཇུག་པ་འབྲིང་པོ། བསྡུས་པ་
ལ་གཉིས་ཏེ། འཁྲུལ་སྤོང་དུ་བཤད་པའི་དམ་ཚིག་གི་སེམས་དཔའ་དབུ་རྒྱན་རང་ཆས་ཅན་
བསྐྱེད་ནས། སྐྱེ་མཆེད་བྱིན་རླབས་མི་བྱ་བར་གནས་གསུམ་ཙམ་བྱིན་གྱིས་བརླབས། ཡེ་
ཤེས་པ་དངོས་སུ་གཞུག་པ་བསྡུས་པའི་རྒྱས་པ་སྟེ། འཁྲུལ་སྤོང་དུ་བཤད་པའི་དམ་ཚིག་རྡོ་
རྗེའི་བསྐྱེད་ཆོག་ལྟ་བུ། དམ་ཚིག་སེམས་དཔའ་དབུ་རྒྱན་རང་ཆས་ཅན་སྐད་ཅིག་མས་
བསྐྱེད་པ་ཙམ་ནི་བསྡུས་པའི་བསྡུས་པ་སྟེ། གླེགས་བམ་དུ་བཤད་པའི་རྡོ་རྗེ་སེམས་དཔའི་
བསྐྱེད་ཆོག་ལྟ་བུའོ། །འདི་ནི་རྗེ་པའི་དགོངས་པ་ཡིན་ལ། སློབ་དཔོན་རིན་པོ་ཆེས་འབྲིང་
པོ་ལ་གཉིས་སུ་མཛད་དེ་དོན་འདྲ་གསུངས། རྗེས་ལའང་གསུམ་སྟེ། ཉལ། ལྡང་། ཁྲུས།
བཟླས་པ། ཁ་ཟས། རྗེས་ཆགས། གཏོར་མ། སྤྱོད་ལམ་སྟེ་བརྒྱད་ཚང་བ་རྒྱས་པ། ཁྲུས་
དང་རྗེས་ཆགས་དོར་ན་འབྲིང་པོ། སྤྱོད་ལམ་ཙམ་གྱིས་བསྡུས་པ་བསྡུས་པའོ། །བསྐྱེད་རིམ་གྱི་
3



གངས་ཅན་རིག་བཅུད་ལས། ། ་ མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
མངོན་རྟོགས་འདི་ཚིག་ཙམ་མིན་པའི་ཉམས་ལེན་རྣལ་མ་ཅིག་འདོད་ན། སྐྱབས་འགྲོ་འདི་ནས་སྦྱང་གཞི་སྦྱོང་བྱེད་ངོ་འཕྲོད་
ཅིང་རྣམ་རྟོག་རྐུན་པོར་མ་ཤོར་བར་ཡིད་རབ་ཏུ་དང་བའི་རྣལ་འབྱོར་གཤའ་མ་ཞིག་བྱ་འཚལ་གསུངས། .
གཉིས་པ་ནི། མཉམ་པར་བཞག་པ་བསྐྱེད་རྫོགས་གཉིས། །མ་བཞག་རྣམ་པ་
བརྒྱད་ཡིན་ཏེ། །ཉལ་དང་ལྡང་དང་བཟླས་པ་དང་། །ཁྲུས་དང་ཁ་ཟས་གཏོར་མ་དང་། །
སྤྱོད་ལམ་རྗེས་ཆགས་རྣམ་པ་བརྒྱད། །ཅེས་པའི་དོན་རྒྱས་པར་དཀྲོལ་བ་སྟེ། དེ་ཡང་
འདིར་ཐོག་མར་མཉམ་བཞག་བསྐྱེད་རིམ་སྟོན་པ་ལ་གཉིས། སྔོན་འགྲོ་དང་དངོས་གཞིའོ། །
དང་པོ་ལ། ཐུན་མོང་བའི་སྔོན་འགྲོ་སྐྱབས་འགྲོ་སེམས་བསྐྱེད་རྡོ་རྗེ་སེམས་དཔའི་སྒོམ་
བཟླས་གསུམ། ཐུན་མོང་མིན་པའི་སྔོན་འགྲོ་གསུམ་དང་དྲུག་ཡོད་པའི་དང་པོ་སྐྱབས་འགྲོ་
ལ་དྲུག་ལས། སྐྱབས་སུ་འགྲོ་མཁན་གྱི་གང་ཟག་ནི། ཐུན་མོང་བའི་སྔོན་འགྲོ་གསུམ་པོ་འདི་མཆེད་
གཉིས་ཀྱི་སྒྲུབ་ཐབས་གཉིས་ན་མི་གསལ་ཡང་ཕྱག་ལེན་གྱི་རྒྱུན་ལ་མཛད་པ་ནི། སྒྲུབ་པ་པོའི་རྒྱུད་སྡོམ་པ་གསུམ་ལྡན་དུ་
བྱས་ན་རིམ་གཉིས་ཀྱི་རྣལ་འབྱོར་ཐོགས་མེད་དུ་འོང་བའི་དགོས་པ་གཟིགས་པའོ། །རང་གཞན་གྱི་འགྲོ་བ་ནམ་
མཁའི་མཐས་ཀླས་པ་ཐམས་ཅད་དོ། །དེ་ཡང་རང་གནས་གཞལ་ཡས་ཁང་དུ་དྲན་པ་ཙམ་
བྱས་ལ། འགྲོ་བ་ཐམས་ཅད་ཁྲོམ་ཚོགས་པ་ལྟར་གསལ་བཏབ་པའོ། །
གཉིས་པ་སྐྱབས་སུ་འགྲོ་བའི་རྒྱུ་ལ་འཇིགས་དེད་སྙིང་རྗེ་གསུམ་ལས། དང་པོ་
ལའང་གསུམ་སྟེ། འཁོར་བའི་སྡུག་བསྔལ་གྱིས་འཇིགས་པ་ནི་ཉན་རང་པ་དག་འཁོར་བ་
མེ་འོབས་ལྟར་དུ་མཐོང་བའི་རྐྱེན་བྱས་ནས་སོ། །རང་དོན་ཡིད་བྱེད་ཀྱིས་འཇིགས་པ་ནི།
ཐེག་ཆེན་པ་དག་རང་ཉིད་གཅིག་པུའི་ཞི་བདེ་སྤངས་ནས་སོ། །ཐ་མལ་སྣང་ཞེན་གྱིས་
འཇིགས་པ་ནི་སྔགས་བླ་མེད་པ་དག་སྣོད་བཅུད་དག་པའི་རང་བཞིན་དུ་སྦྱངས་ནས་
སྐྱབས་སུ་འགྲོ་བའོ། །དད་པ་ནི། དཀོན་མཆོག་གསུམ་གྱི་མཁྱེན་བརྩེ་ནུས་གསུམ་གྱི་ཡོན་
ཏན་མཐོང་ནས་ཡིད་ཆེས་པའོ། །སྙིང་རྗེ་ནི་སེམས་ཅན་ཐམས་ཅད་སྙིང་ཁོང་དུ་བཅངས་
པའི་བརྩེ་བའོ། ། །
38



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
གསུམ་པ་སྐྱབས་ཡུལ་ནི། བླ་མ་ཡི་དམ་དཀོན་མཆོག་གསུམ་སྲུང་མ་སྟེ་དྲུག་
གམ།ཡི་དམ་སྲུང་མ་གང་རུང་ཞིག་བཞག་སྟེ་ལྔའམ། དཀོན་མཆོག་ཁོ་ནའམ། སྐྱབས་ཀུན་
འདུས་ཀྱི་བླ་མ་གཅིག་ཁོ་ནའམ། བླ་མ་དང་དབྱེར་མེད་ཀྱི་ཡི་དམ་ཁོ་ནས་ཀྱང་རུང་མོད།
འདིར་ནི་སྐྱབས་འགྲོ་བཞི་བསྐོར་དུ་གྲགས་པ་ཉིད་མཛད་དེ། དེ་ཡང་རང་གནས་གཞལ་
ཡས་ཁང་དུ་གསལ་བའི་དབུས་སུ་པདྨ་འདབ་བརྒྱད་ཀྱི་ལྟེ་བར་ཉི་མ་ལ་བདུད་བཞི་
བརྩེགས་པའི་སྟེང་དུ། རྩ་བརྒྱུད་ཀྱི་བླ་མའི་ངོ་བོ་ཡི་དམ་དགྱེས་པ་རྡོ་རྗེ། འདབ་མ་བརྒྱད་
ལ་དགེ་འདུན་དཀོན་མཆོག་གི་ངོ་བོ་ལྷ་མོ་བརྒྱད། གཙོ་བོའི་རྒྱབ་བེ་ཏཱ་ལཱིའི་མདུན་དུ་རིན་
པོ་ཆེའི་ཁྲིའི་སྟེང་དུ། ཐུགས་གཉིས་སུ་མེད་པའི་ཡེ་ཤེས་ཆོས་དཀོན་མཆོག་གི་ངོ་བོ། རྣམ་
པ་པོ་ཏི་གླེགས་བམ་གདོང་དར་རང་ཉིད་ལ་བསྟན་ནས་བཞུགས་པ་མངོན་སུམ་བཞིན་དུ་
གསལ་བཏབ་པའོ། ། ། །
བཞི་པ་དུས་ནི། སྐྱབས་འགྲོའི་ངག་འདོན་དང་བསྟུན་ཏེ། ཡུལ་གྱི་ཡོན་ཏན་དྲན་བཞིན་པས་ཐད་སོ་ཐད་སོའི་
དམིགས་ཡུལ་ལ་སེམས་གཏད་དེ། ཡིད་གཞན་དུ་མི་འཕྲོ་བར་རྩེ་གཅིག་པའི་སྒོ་ནས་སྒོ་གསུམ་ཤུགས་དྲག་གི་སྐྱབས་འགྲོ་
གནད་དུ་འགྲོ་ངེས་པར་བྱ། བྱང་ཆུབ་སྙིང་པོ་ལ་མཆིས་ཀྱི་བར་དུའོ། །
ལྔ་པ་ཚུལ་ནི། བླ་མ་ལ་འདྲེན་པ། སངས་རྒྱས་ལ་སྟོན་པ། ཆོས་ལ་ལམ་དངོས།
དགེ་འདུན་ལ་ལམ་གྱི་གྲོགས་ཞུ་བའི་ཚུལ་གྱིས་སོ། །དྲུག་པ་དངོས་གྲུབ་བླང་བ་ནི་སྐྱབས་
གསོལ་ལན་ཅིག་བྱས་ལ་མོས་གུས་དྲག་པོ་གཅིག་བྱས་པའི་མཐར་ལྷ་བརྒྱད་འོད་ཟེར་
དཀར་པོ་བདེ་བ་ཆེན་པོའི་རང་བཞིན་དུ་ལྟེམ་གྱིས་ཞུ་ནས། བདག་གི་སྨིན་མཚམས་ནས་
ཐིམ་པས་ལུས་ཐམས་ཅད་བདེ་བའི་རང་བཞིན་འོད་ཟེར་དཀར་པོས་ཁྲིག་མེར་ཁེངས།
ལུས་ཀྱི་སྒོ་ནས་བསགས་པའི་སྡིག་སྒྲིབ་ཐམས་ཅད་སངས་ཀྱི་དག །ལུས་སྐུ་རྡོ་རྗེའི་རང་
བཞིན་དུ་གྱུར། པོ་ཏི་གླེགས་བམ་དེ་ཉིད་འོད་ཟེར་དམར་པོ་བདེ་བ་ཆེན་པོའི་རང་བཞིན་དུ་
ལྟེམ་གྱིས་ཞུ་ནས། མགྲིན་པ་ནས་ཐིམ་པས་ལུས་གང་། ངག་གི་སྡིག་སྒྲིབ་དག །ངག་
39



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
གསུང་རྡོ་རྗེའི་རང་བཞིན་དུ་གྱུར། གཙོ་བོ་ཡབ་ཡུམ་འོད་ཟེར་དཀར་པོ་བདེ་བའི་རང་
བཞིན་དུ་ལྟེམ་གྱིས་ཞུ་ནས་སྙིང་ཁར་ཐིམ། ལུས་གང་། ཡིད་ཀྱི་སྡིག་སྒྲིབ་དག །སེམས་
ཐུགས་རྡོ་རྗེའི་རང་བཞིན་དུ་གྱུར། དེ་ལྟར་སྒོ་གསུམ་རྡོ་རྗེ་གསུམ་དུ་གྱུར་སོང་སྙམ་པའི་
ངེས་ཤེས་གསལ་སིང་ངེ་བ་གཅིག་བསྐྱེད་དེ། དེའི་ངང་ལ་འཛིན་པ་མ་ཞུགས་པར་བྱས་ལ་
ཕྱམ་མེར་ཅི་གནས་བཞག །དེ་ལྟར་ན་དོན་དྲིལ་ན། རང་གང་གནས་ཀྱི་གནས་ནམ་མཁའི་
ཁྱོན་དང་མཉམ་པ་གཞལ་ཡས་ཁང་མཚན་ཉིད་རྫོགས་པར་སྐད་གཅིག་གི་གསལ་བཏབ་ལ།
མདུན་དུ་སྐྱབས་ཡུལ་སྔ་མ་ལྟར་དང་། གཞི་ཐམས་ཅད་དུ་ཕ་མས་གཙོ་བྱས་པའི་སེམས་
ཅན་ཐམས་ཅད་ལམ་མེར་གསལ་གདབ། དེ་ནས་སེམས་ཅན་ཐམས་ཅད་དྲིན་ཅན་དུ་ཐག་
གཅད། རྒྱུ་འཇིགས་དད་སྙིང་རྗེས་ཀུན་ནས་བསླང་སྟེ། འདི་ཐམས་ཅད་འཁོར་བའི་སྡུག་
བསྔལ་གྱིས་གདུང་བ་ཡི་རེ་མུག་སྙམ་དུ་སྙིང་རྗེས་མཆི་མ་འཁྲུག་ཅིང་བཟོད་ཐབས་མེད་
པའི་བསམ་བློ་ཚུབ་རིལ་ལེ་བ་གཅིག་བསམ་ལ། འདི་ཐམས་ཅད་སྐྱོབ་པའི་ནུས་པ་བདག་
ལ་མེད་ཀྱི། མཁྱེན་བརྩེ་ཕྲིན་ལས་ལྡན་པའི་བླ་མ་དཀོན་མཆོག་འདི་ཁོ་ན། ཡིན་སྙམ་དུ་
ཐག་བཅད་ལ། ཡོན་ཏན་དྲན་བཞིན་པས་བློ་ལིངས་ཀྱིས་བཀལ་ནས་དཀྱུས་བཞིན་གྱི་
སྐྱབས་འགྲོ་ཉེར་གཅིག་ལས་མི་ཉུང་བར་བྱའོ། །
སྦྱང་གཞི་སྦྱོང་བྱེད་སྦྱར་བ་ནི། ཐུན་མོང་ཚོགས་བཤད་ཀྱི་ཚེ། སྒྲུབ་ཐབས་སྔོན་འགྲོ་
ཚོགས་གཉིས་ནས། དངོས་གཞི་ཚུན་ཚད་སྐྱེ་གནས་ཕྱེད་བཞི་སྦྱོང་བྱེད་དུ་སྦྱར་བ་ཙམ་ཞིག་
མཛད་ལ། ཐུན་མོང་མ་ཡིན་པ་སློབ་བཤད་ཀྱི་ཚེ། སྐྱབས་འགྲོ་ནས་བཀྲ་ཤིས་ཀྱི་བར་
ཐམས་ཅད་ལ་སྦྱང་གཞི་སྦྱོང་བྱེད་ངོ་སྤྲོད་ཅིང་། སྦྱོང་བྱེད་རེ་རེས་སྦྱང་གཞི་མཐའ་དག་སྦྱོང་
ནུས་སུ་སྦྱར་ནས་མཛད་པ་ཡིན་ནོ། །དེ་ལ་འདིར་སྐྱབས་འགྲོའི་སྦྱང་གཞི་ཐུན་མོང་བ་ནི།
ཐ་མལ་སྣང་ཞེན་གྱི་མ་དག་པའི་སྣང་བ་མཐའ་དག་ཡིན་ལ། ཐུན་མོང་མིན་པ་ངོ་སྐལ་གྱི་
སྦྱང་གཞི་ནི་ཚེ་རབས་ཐོགས་མེད་ནས་སྐྱབས་སུ་འགྲོ་བར་འོས་པ་ལ་མ་སོང་བ་དང་
40



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
སྐྱབས་སུ་འགྲོ་བར་མི་འོས་པ་ལ་སྐྱབས་སུ་སོང་བའི་སྒོ་གསུམ་མ་དག་པའི་སེམས་སྣང་
བག་ཆགས་བཅས་པ་དང་། ཁྱད་པར་སོ་ཐར་གྱི་སྐྱབས་འགྲོའི་བསླབ་བྱ་དང་འགལ་བའི་
ཉེས་པ་བྱས་པ་དང་བྱེད་བཞིན་པ་དང་བྱེད་འགྱུར་གྱི་སེམས་སྣང་བག་ཆགས་དང་བཅས་
པ་ཐམས་ཅད་སྦྱོང་བྱེད་སྐྱབས་འགྲོའི་རྣལ་འབྱོར་འདི་ཉིད་དུ་བསྒྱུར་ནས་ཉམས་སུ་བླངས་
པས་སྐྱབས་འགྲོ་འཁོར་འདས་དབྱེར་མེད་དུ་ཝལ་གྱིས་ངོ་འཕྲོད་པ་ཡིན་ནོ། །འདིར་སྦྱང་གཞི་
སྦྱོང་བྱེད་ཀྱི་རྣམ་དབྱེ་ལེགས་པར་ཁོང་དུ་ཆུད་ན། འོག་མ་ཀུན་ལ་འདིས་རིགས་འགྲེས་གྱི་བསམ་པ་བསྒྲེས་པས་དོན་གོ་བར་
བསམ་སྟེ། སྐྱབས་འགྲོའི་སྐབས་འདིར་ཅུང་ཟད་གསལ་ཙམ་ཞིག་བྲིས་པའོ། །འོ་ན་འདས་མ་འོངས་ད་ལྟར་ཇི་
ལྟར་སྦྱོང་སྙམ་ན། སྣང་བ་སེམས་སུ་ངོ་མ་འཕྲོད་པའི་རྣལ་འབྱོར་པ་ལ་འདི་དཀའ་མོད།
སྣང་བ་སེམས་སུ་གོ་བ་རྙེད་པ་ལ་འདི་ལྟར་སླ་སྟེ། ཁམས་གསུམ་དུས་གསུམ་ལ་སོགས་
པའི་ཆོས་ཐམས་ཅད་སེམས་ཁོ་ན་ཡིན་པས། འདས་མ་འོངས་ཞེས་བྱ་བའང་སེམས་ལས་
ལོགས་ན་གྲུབ་པ་ཅི་ཡང་མེད་ལ་དེ་བས་ན་ད་ལྟར་གྱི་སེམས་འདི་ཉིད་འདས་མ་འོངས་
སོགས་སུ་ཤར་ཙམ་ཡིན་ཞིང་། བག་ཆགས་ཞེས་བྱ་བའང་སེམས་ཁོ་ན་ཡིན་པས། སྦྱང་
གཞིར་བགྲང་བ་ཐམས་ཅད་ད་ལྟར་གྱི་སེམས་འདི་ཉིད་ལ་འཐུས་ལ། འདིའི་ངོ་བོ་ནི་
གསལ་སྟོང་ཟུང་འཇུག་བརྗོད་མི་ཤེས་པ་ཉིད་དེ། འདི་ཁོ་ན་སྦྱང་གཞི་ཡིན་ལ། སྦྱོང་བྱེད་
ཅེས་བྱ་བའང་སེམས་ཁོ་ན་ཡིན་པས། སྦྱང་གཞི་སྣ་ཚོགས་པའི་རྣམ་པ་ཅན་གསལ་ཙམ་
འདི་ཉིད། སྦྱོང་བྱེད་སྐྱབས་འགྲོའི་རྣམ་པ་ཇི་སྙེད་པ། ངོ་བོ་གསལ་སྟོང་བརྗོད་མེད་འདི་
ཉིད་དུ་ཁྱུར་གྱིས་བསྒྱུར་ནས་འཛིན་མེད་དུ་ཕྱམ་མེར་གཏོང་བ་ནི་གནད་དམ་པ་ཡིན་ནོ། །
དེ་ཡང་ཅུང་ཟད་ཕྱེ་ན་སྐྱབས་ཡུལ་མ་དག་པ། ཚེ་འདིའི་དཔོན་དང་། ཚངས་པ་དང་ཁྱབ་
འཇུག་སོགས་དང་། བཙན་བདུད་མཐུ་བོ་ཆེ་ལ་སོགས་འོས་མིན་པའོ། །སྐྱབས་སུ་འགྲོ་
ཚུལ་མ་དག་པ་ནི་ཚེ་འདིའི་ཁེ་གྲགས་སམ་ལོངས་སྤྱོད་དམ་སྙན་གྲགས་སམ་ནད་ཞི་གདོན་
ཞི་ཙམ་གྱི་དགོས་བྱེད་ཕྲ་མོའི་ཆེད་དུ། ངག་གིས་བསྟོད་པ། ཡིད་ཀྱིས་གུས་པ། ལུས་ཀྱིས་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
འདུད་པ་སོགས་ཀྱིས་བློ་འགེལ་བ། འགྲོ་མཁན་གྱི་གང་ཟག་མ་དག་པ་ནི། དེ་ལྟར་སྐྱབས་
སུ་འགྲོ་བའི་སྒོ་གསུམ་གྱི་རྟེན་གང་ཡིན་པའོ། །ཡུལ་དག་པ་ནི། འདིར་ལྷ་དགུ་འགྲོ་ཚུལ་
དག་པ་ནི། ཕ་མ་འགྲོ་དྲུག་བར་དོ་དང་བཅས་པ་སྙིང་ཁོང་དུ་བཅངས་ཏེ། ཐམས་ཅད་
བསྒྲལ་འདོད་ཀྱི་བསམ་པས་བྱང་ཆུབ་ཀྱི་བར་དུ་བློ་བཀལ་བའོ། །འགྲོ་མཁན་དག་པ་ནི།
སྐྱབས་ཡུལ་ལ་དད་འདུན་རྩེ་གཅིག་པའི་རང་ལུས་ལྷའི་རང་བཞིན་འགྲོ་དྲུག་ཐམས་ཅད་ཏེ།
དེ་ལྟར་སྦྱང་གཞི་མ་དག་པ་འཁོར་བ་དང་། སྦྱོང་བྱེད་དག་པ་མྱང་འདས་ཀྱི་རྣམ་དབྱེ་ཤེས་
པར་བྱས་ལ། སྦྱང་གཞི་སྦྱོང་བྱེད་དུ་བསྒྱུར། སྦྱང་འབྲས་དག་པའི་སྣང་བས་རྒྱས་བཏབ་
པར་བྱ་སྟེ། གཞི་ལམ་འབྲས་གསུམ། ཅིག་ཆར་དུ་འཁྱེར་བའི་ཉམས་ལེན་དམ་པ་ཡིན་ནོ། །
དེ་ལྟ་བུའི་སྐྱབས་འགྲོའི་རྣལ་འབྱོར་དེས་ནི་ཐུན་བར་གྱི་སོ་ཐར་གྱི་ཉེས་པ་ཅི་རིགས་དག་སྟེ་རྒྱུད་སོ་ཐར་གྱི་སྡོམ་ལྡན་དུ་
གཙང་མར་བསྒྲུབས་པ་ཡིན་ནོ། ། །
གཉིས་པ་སེམས་བསྐྱེད་ལ་ཁ་ཆེ་པཎྜི་ཏས་མཛད་པའི་འགྲོ་རྣམས་བསྒྲལ་འདོད་མ།
ཇོ་བོ་རྗེས་ཆོས་བཞི་སྟོན་པའི་མདོ་དོན་བཏུས་པ་སངས་རྒྱས་ཆོས་ཚོགས་མ། རྗེ་པས་
མཛད་པའི་སེམས་ཅན་ཐམས་ཅད་ཀྱི་དོན་དུ་སྙིང་པོ་ཀྱེ་རྡོ་རྗེའི་གོ་འཕང་ཐོབ་པར་བྱ། དེའི་
ཆེད་དུ་ཀྱེ་རྡོ་རྗེའི་ལམ་ཟབ་མོ་ཉམས་སུ་བླང་བར་བྱའོ། །ཞེས་པ་གསུམ་སྐབས་འདིར་
འབྱུང་བ་ལས། སྔ་མ་ནི་སྐྱབས་འགྲོ་སེམས་བསྐྱེད་འབྲེལ་ཆགས་ཀྱི་ལུགས་སུ་གནང་ཞིང་།
བླ་མ་བརྒྱུད་པའི་འབྲེལ་ཅུང་ཟད་ཡོད་ཀྱང་འདིར་མི་འོས་ལ། བར་པ་ནི་སྐྱབས་འགྲོའི་
ཚིག་གཙང་བ་ཙམ་ཞིག་དུ་སྣང་ཡང་བརྒྱུད་པའི་འབྲེལ་ཆ་ཆེར་མི་སྣང་བས།
གསུམ་པ་ཉིད་མན་ངག་ལུགས་འདིར་སྐབས་སུ་བབ་པས་ཕྱག་ལེན་ལ་མཛད་དོ། །
དེ་ཡང་ཡུལ་ལམ་དཔང་པོ་ནི། ཕྱོགས་བཅུ་རབ་འབྱམས་ཀྱི་བླ་མ་ཡི་དམ་སངས་རྒྱས་བྱང་
སེམས་ཐམས་ཅད་ཡིན་ལ། དམིགས་ཡུལ་འགྲོ་དྲུག་ཐམས་ཅད་ཡུལ་དུ་བྱས་ཏེ། འདི་
དག་གི་དོན་དུ་སངས་རྒྱས་ཀྱེ་རྡོ་རྗེ་ཐོབ་པར་བྱ་སྙམ་པ་སྨོན་པ། དེའི་ཆེད་དུ་ལམ་རིམ་གཉིས་



པོ་
གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
འདི་ཉམས་སུ་བླངས་སྙམ་པ་འཇུག་པ་སྟེ། ལན་གསུམ་བསམ་པ་དག་པས་བླང་བའོ། །
སྦྱང་གཞི་སྤྱི་ནི་འདྲ་ལ། ཁྱད་པར་བ་ནི། བསྐྱེད་འོས་ཀྱི་སེམས་མ་བསྐྱེད་ཅིང་མི་འོས་པ་
བསྐྱེད་པ་སྟེ། རང་དོན་ཕྲ་མོ་ཙམ་དང་། གཞན་ལ་གནོད་པའི་སེམས་ཇི་སྙེད་བསྐྱེད་པ་དང་།
ཁྱད་པར་བྱང་སེམས་ཀྱི་བསླབ་བྱ་དང་འགལ་བའི་ཉེས་པ་ཐམས་ཅད་སྦྱོང་བྱེད་འདིར་
བསྒྱུར་ནས་ཉམས་སུ་ལེན་ནོ། །འདིས་ནི་ཐུན་བར་གྱི་བྱང་སྡོམ་གྱི་ཉེས་པ་ཅི་རིགས་དག་ནས་རྒྱུད་བྱང་སེམས་
ཀྱི་སྡོམ་པའི་སྣོད་གཙང་མར་བསྒྲུབས་པ་ཡིན། གསུམ་པ་ཡིག་བརྒྱ་ལ་འདིས་ནི་སྔགས་ཀྱི་ཐུན་བར་གྱི་ལྟུང་བ་སྦྱོང་
ཞིང་འཕེལ་དུ་མི་སྟེར་བ་ཡིན་ནོ། ། གསུམ། ལྷ་སྒོམ་པ། སྔགས་བཟླ་བ། གཤགས་སྡོམ་བྱ་བའོ། །
དང་པོ་ནི། ཨ་བྷི་དྷ་ནར། འཁོར་ལོས་བསྒྱུར་བ་དྲུག་གི་དལ་བཤད་པའི་དྲུག་པ་འདིའི་
དལ་གྱི་གཙོ་བོ་ལ་རྒྱས་བསྡུས་དུ་མ་ཡོད་ཀྱང་། འདིར་བསྡུས་པ་ཞལ་གཅིག་ཕྱག་གཉིས་
པའོ། །བསྒོམ་ཚུལ་ནི། དབང་པོ་རགས་པ་ཚུལ་གཞོན་འབྲིང་འཚམས་པ། རང་ཉིད་དེར་བསྒོམ་པ་དང་།
སྙིང་གར་རྭ་པ་བསྒོམ་པ་དང་། །སྙིང་གར་དེའི་ངོ་བོ་ཧཱུྃ་ཙམ་བསྒོམ་ནས་བཟླས་པ་བྱེད་པ་
སོགས་ཡོད་ཀྱང་། འདིར་དུས་བཞིར་འཕོ་བའི་རིམ་པ་ཡིས། །ཕྱི་དང་ནང་གི་ཆུས་ཁྲུས་བྱ། །
རྣལ་འབྱོར་མ་ཡི་དབང་ཡང་བླངས། །ཞེས་བྱ་བའི་དགོངས་པས། རང་གི་སྤྱི་བོར་བསྒོམ་
ནས། ཁྲུས་ཀྱི་ཚུལ་དུས་བྱས་ནས་དབང་བླང་བ་ཡིན་ཏེ། འདི་ལྟར་སྤྱི་བོར་པད་ཟླའི་སྟེང་དུ།
སྐད་ཅིག་གིས་བཅོམ་ལྡན་འདས་རྡོ་རྗེ་སེམས་དཔའ་རིགས་བདག་རང་ཆས་ཅན་ཡུམ་དང་
བཅས་པ་བསྐྱེད་པ་ནི། རྗེ་པའི་གླེགས་བམ་དུ་བཤད་པའི་སྒྲ་ཟིན་ལྟ་བུ་ཡིན་ལ། ཡང་
འཕགས་པ་རིན་པོ་ཆེས། རྡོ་རྗེ་ཆོ་ག་གསུམ་གྱིས་བསྐྱེད་ནས། རྡོ་རྗེ་གསུམ་བྱིན་གྱིས་
བརླབས། ཡེ་ཤེས་པ་བཅུག །དབང་སྐུར་རྒྱས་གདབ་མ་བཤད་པ་ནི། བསྡུས་པའི་རྒྱས་པ་
ཡིན་ཏེ། གང་ལྟར་ཡང་འགལ་བ་མེད་གསུངས། དེ་ཡང་སྐུ་མདོག་དཀར་པོ། དྲང་སྲོང་
ཁྲོས་པའི་ཁྲོ་བོ་འཁོར་ལོ་སྡོམ་པ་དང་ཆ་འདྲ་བ་ལས་ཅུང་ཟད་ཞི་བ་ཡུམ་ཡང་རྡོ་རྗེ་ཕག་མོ་
ལས་ཅུང་ཟད་ཞི་བ་སྟེ། མཆེ་བའི་མྱུ་གུ་མེད་པ་ཙམ་ཡིན། རྒྱན་ཆ་ལུགས་དཀྱུས་བཞིན།
43



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
སྡིག་སྒྲིབ་སྦྱོང་བའི་དམིགས་པའི་གཙོ་བོ་ནི། ཡབ་དེའི་ཐུགས་ཀར་ཟླ་བ་དཀར་གསལ་གྱི་
སྟེང་དུ་ཧཱུྃ་ཡིག་ཤེལ་དཀར་གྱི་ཞུན་མ་ལྟ་བུ་གཅིག་བསམ། དེ་ལས་འོད་འཕྲོས། ཕྱོགས་
བཅུ་རབ་འབྱམས་ཀྱི་ལྷ་ཚོགས་ཐམས་ཅད་བདུད་རྩིའི་རྣམ་པས་སྐྱ་ཐིབ་ཐིབ་བྱོན་ནས་ཧཱུྃ།
ལ་ཐིམ་པས་ཧཱུཾ་དེ་བདུད་རྩི་འཛག་ལ་ཁད་པ་གཅིག་ཏུ་བསམ། སྤྱིར་གདན་གསུམ་གྱི་ལྷ་
ལྷ་ཉིད་ཀྱི་རྣམ་པ་དང་། ཡིག་འབྲུའི་རྣམ་པ་དང་། བདུད་རྩིའི་རྣམ་པས་སྤྱན་འདྲེན་པ་
སོགས་ཡོད་ནའང་སྐབས་ཤེས་པར་བྱ་གསུངས། དེ་ནས་རང་ཉིད་ཀྱི་རྒྱུད་ལ་ཉེས་ལྟུང་ཅི་
འདུག་ཐམས་ཅད་ལ་འགྱོད་སེམས་བཅོས་མ་མ་ཡིན་པ་གཅིག་བསྐྱེད་ལ། དཀྱུས་ཀྱི་
གསོལ་འདེབས་ངེས་ཤེས་སྐྱེ་ངེས་པ་གཅིག་བྱས་པས། སྔར་གྱི་ཧཱུྃ་ལས་བདུད་རྩི་བབ་སྟེ།
སྡིག་སྒྲིབ་སྦྱོང་བ་ཡིན་ལ། དེ་ཡང་བདུད་རྩི་འཛག་ཚུལ་བ་སྤུའི་བུ་ག་ཐམས་ཅད་ནས་དང་།
ལྷ་རྩེ་བ་དཔལ་འབྱོར་བཟང་པོ། ཞབས་གཡས་པའི་མཐེ་བོང་ནས་འཛག་པར་འདོད་པ་སོགས་བྱུང་
ནའང་། འདིར་ཡབ་ཡུམ་སྦྱོར་མཚམས་ནས་འཛག་པ་ཡིན་ཏེ། དེ་ཡང་སྤྱིར་དགེ་སྡིག་
གཟུགས་སུ་གྲུབ་པ་མིན་མོད། འདིར་གསང་སྔགས་མོས་པ་ལམ་བྱེད་བྱ་བ་ཐབས་མཁས་
ཀྱི་གནད་ཀྱིས། བདུད་རྩིའི་རྒྱུན་ཤེལ་དཀར་གྱི་ཞུན་མ་ལྟ་བུ་སྤྱི་བོ་ནས་རིམ་གྱི་བབས་
པས། ཉི་མས་མུན་པ་རང་སངས་སམ། ཆུ་རླུང་ཆེན་པོས་ཐལ་བའི་ཕུང་པོ་སྦྱོང་བ་བཞིན་དུ།
སྡིག་སྒྲིབ་ཐམས་ཅད་དུད་ཁུའི་རྣམ་པས་ནག་ནར་གྱིས་རིམ་པས་ཐོན་ནས་འོག་སྒོའི་ལམ་
ནས་སྦྱངས་པས། རང་རྒྱུད་ཀྱི་སྡིག་སྒྲིབ་དག་པའི་ངེས་པ་གཏིང་ཚུགས་པ་རེ་དང་བསྟུན་
ཅིང་། སྔགས་ཀྱི་བཟླས་པ་རེ་བྱ་བ་ནི། ནང་གི་ཁྲུས་བྱ་བའི་དོན་ཡིན་ལ་བདུད་རྩི་དེ་ཉིད་
ཀྱིས། སྨིན་མཚམས། མགྲིན་པ། སྙིང་ཁ། ལྟེ་གསང་སྟེ་གནས་བཞིར་གང་བའི་དུས་
བཞིར་དབང་བཞི་ཐོབ་པའི་དམིགས་པ་བྱ་བ་ནི། རྣལ་འབྱོར་མའི་དབང་ཡང་བླང་། ཞེས་
བྱ་བའི་ཉམས་ལེན་ཡིན་གསུངས་སོ། །
གཉིས་པ་སྔགས་བཟླ་བ་ནི། སྤྱིར་སྔགས་འདི་ཉིད་བཟླ་བ་དུས་གསུམ་སྟེ། འདིར་



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
བཟླ་བ་ནི་ཐོག་མར་རྒྱུད་སྦྱང་པར་བྱ་བ་ཡིན། བར་དུ་ལྷ་དང་བྱིན་རླབས་བརྟན་པའི་ཕྱིར་
བཟླ་བ་ནི། མདུན་སྐྱེད་བདག་བསྐྱེད་ཚར་ནས་བཟླ་བ་དེ་ཡིན། ཐ་མར་ལྷག་ཆད་ཁ་སྐང་
བའི་ཕྱིར་བཟླ་བ་ནི། བདག་མདུན་གྱི་གཞུག་ཆོག་གི་བཟླ་བ་ཡིན་ནོ། །སྔགས་ཀྱི་དོན་
ལོགས་སུ་བྲི་བར་བྱའོ། ། །
གསུམ་པ་གཤགས་སྡོམ་ནི། ཨ་བྷི་དྷ་ན་ལས་བཤད་པའི། བདག་ནི་མི་ཤེས་སོགས་
དང་། འཕགས་པས་བཅུག་པ། སྐུ་གསུང་ཐུགས་སོགས་བརྗོད་དེ། སྟོབས་བཞི་ཚང་བའི་
བཤགས་སྡོམ་བྱེད་པའོ། །དེ་ལ་སྡིག་སྒྲིབ་ནི། ཉོན་ཤེས་ཀྱི་སྒྲིབ་པ། ཉེས་ལྟུང་ནི་བཅས་
རང་ཡིན་ལ། སྐུ་གསུང་ཐུགས་ཀྱི་དམ་ཚིག་གསུམ་མམ། རྩ་བ་དང་ཡན་ལག་གི་དམ་ཚིག་
དུ་ནི་དམ་ཚིག་ཐམས་ཅད་འདུས་པའོ། །སྦྱང་གཞི་སྤྱི་ནི་འདྲ། ཁྱད་པར་བ་ནི། གསང་
སྔགས་ཀྱི་དམ་ཚིག་དང་འགལ་བའི་ཉེས་ལྟུང་ཐམས་ཅད། སྦྱོང་བྱེད་འདིར་བསྒྱུར་ནས་
ཉམས་སུ་ལེན་པའོ། །མཐར་དེ་ཉིད་འོད་ཟེར་དཀར་པོ་བདེ་བའི་རང་བཞིན་དུ་རང་ལ་སྟིམ་ནས། དེའི་སྐུ་གསུང་
ཐུགས་དང་རང་གི་སྒོ་གསུམ་དབྱེར་མེད་དུ་བསྲེས་ལ་སྡིག་སྒྲིབ་ཐམས་ཅད་དག་སོང་སྙམ་པའི་ངེས་པ་རྙེད་ཙ་ན་བརྗོད་མེད་
དུ་ཕྱམ་གྱིས་བསྐྱང་ངོ༌། །དེ་ལྟར་ཐུན་མོང་བའི་སྔོན་འགྲོ་གསུམ་གྱིས་ནི་རང་རྒྱུད་ཀྱི་སྡོམ་པ་གསུམ་ཡར་ལྡན་དུ་བྱས་པ་ཡིན་
པས། སྡོམ་པ་གསུམ་དང་ལྡན་པ་ཡིས། །རིམ་ཉིད་ཟབ་མོའི་གནད་ཤེས་ན། །ཞེས་སྡོམ་གསུམ་ལས་བཤད་པའི་དོན་གྲུབ་པ་
ཡིན་ནོ། །
ཐུན་མོང་མ་ཡིན་པའི་སྔོན་འགྲོ་གསུམ་གྱི་དང་པོ་བསོད་ནམས་ཚོགས་གསག་ལ་
གཉིས། ཡུལ་དག་པ་ལྷ་དང་བླ་མ་ལ་བརྟེན་པ་དང་། མ་དག་པ་ཁམས་གསུམ་སེམས་ཅན་
ལ་བརྟེན་ནས་གསོག་པའོ། །དང་པོ་ལའང་གསུམ་གྱི་དང་པོ། ཚོགས་ཞིང་མཆོད་པ་ལའང་
གསུམ། ཚོགས་གསོག་གི་རྟེན། གསོག་པའི་ཡུལ། ཇི་ལྟར་གསོག་པའི་ཚུལ་ལོ། །དང་པོ་
ལ་ཐ་མལ་པ་དང་ལྷར་བྱེད་པ་གཉིས་ལས། ཕྱི་མ་དེ་ལའང་། སྐུ་རྡོ་རྗེ་དང་། སྙིང་པོ་ཀྱེ་རྡོ་
རྗེར་བྱེད་པའི་ལུགས་གཉིས་ལས། འདིར་ཕྱི་མ་དེ་ལའང་ཕྱག་གཉིས་པ་དང་ཕྱག་དྲུག་པ་
རྗེ



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
གཉིས་ཡོད་པའི་དང་པོ་ལ། ལམ་དུས་དབང་ཆོག་ལས་རྡོར་དྲིལ་འཛིན་པ་དང་སྲས་དོན་
མ་དང་། གནྡྷ་རི་བའི་སྒྲུབ་ཐབས་ལས། རྡོ་རྗེ་ཐོད་པ་འཛིན་པར་བཤད་པའི་མི་འདྲ་བ་
གཉིས་དང་། ཕྱི་མ་ཕྱག་བཅུ་དྲུག་པ་ལ་སྙིང་པོ་ཀྱེ་རྡོ་རྗེ་མི་བསྐྱོད་པ་ཕྱག་གཡས་བརྒྱད་རྡོ་
རྗེ་དང་། གཡོན་བརྒྱད་དྲིལ་བུ་འཛིན་པ་དང་། ཐོད་པ་བཅུ་དྲུག་ཏུ་སྲོག་ཆགས་བཅུ་དྲུག་
འཛིན་པ་ཏེ། སྙིང་པོ་ཀྱེ་རྡོ་རྗེ་བཞི་པོ་གང་བྱས་ཀྱང་འགལ་བ་ཆེར་མེད་མོད། མཉམ་རྗེས་
ཐམས་ཅད་དུ་རྒྱུ་འདྲ་བས་འབྲས་བུ་འདྲ་བ་འགྲུབ་སླ་བ་ལ་དགོངས་ནས་འདིར་ཕྱག་ལེན་
ཕྱི་མ་ཉིད་མཛད་དོ། །དེས་ན་འདིའི་སྐབས་ཀྱི་ལྷ་འདི་ནི། ཐུན་མཚམས་དང་ཐུན་དངོས་
གཞིའི་ལྷ་གཉིས་ལས་དང་པོ་ཡེ་ཤེས་ཀྱི་ལྷ་དང་སྔགས་ཀྱི་ལྷ་གཉིས་ལས་ཀྱང་དང་པོ།
རྫོགས་རིམ་གྱི་ལྷ་དང༌། སྐྱེད་རིམ་གྱི་ལྷ་གཉིས་ལས་ཀྱང་དང་པོ་ཡིན་ནོ་ཞེས་ཤེས་པར་
བྱའོ། །མདོར་ན་སྦྱང་གཞི་དུས་གསུམ་དུ་རང་ཉིད་ཀྱི་དམྱལ་བ་ནས་ཉན་རང་གི་རྣམ་གྲོལ་
མན་ཆད་ཀྱི་རྒྱུ་བྱེད་པའི་ལས་ཀྱི་རྟེན་རིགས་དྲུག་གི་ལུས་ཀྱི་སྣང་བ་བག་ཆགས་དང་
བཅས་པ་ཐམས་ཅད། སྦྱོང་བྱེད་ཐུན་མཚམས་ཀྱི་ལྷ་འདི་ཉིད་དུ་བསྒྱུར་ནས་ལམ་བྱེད་རྣམ་
པ་བཞིས་ཉམས་སུ་ལེན་པའོ། །དེ་ནས་སེམས་བྱིན་གྱིས་རླབས་པ་ནི། རྩ་རྒྱུད་ཀྱི་དགོངས་
པས་ཡན་ལག་བཞི་པར་རཾ་ལས་ཉི་མ་ཙམ་ཞིག་ལས་མི་མཛད་ཀྱང་། འདིར་བཤད་རྒྱུད་
ཀྱི་དགོངས་པས། ཡན་ལག་དྲུག་པ་འདིར། དེའི་ཐུགས་ཀར་པོ་ལས་པདྨ་ལྷ་དབང་དུ་བྱེད་པས་
ཁ་དོག་དམར་པོ་ཡིན་ལ་འདབ་མའང་བརྒྱད་པ་ཡིན་ནོ། །དང་རཾ་ལས་ཉི་མའི་སྟེང་དུ་རང་སེམས་གཟུང་
འཛིན་གཉིས་དང་བྲལ་བའི་ངོ་བོ་ཧཱུཾ་རང་བཞིན་གནས་རིགས་མཚོན།ཡིག་ཆ་ལྔ་པ་གཅིག་བསམ་སྟེ།
ཧཱུྃ་དེ་ཉིད་སྒྲ་ཕྲལ་ཏེ་བཤད་པ་ལས་གཟུང་འཛིན་གཉིས་དང་བྲལ་བའི་ཡིད་ཅེས་པ་གཅིག་
འབྱུང་བའི་དོན་གྱིས་སོ། །སྦྱང་གཞི་ནི་སྔ་མ་ལྟར་རང་ཉིད་ཀྱི་དུས་གསུམ་དུ་ལས་གསོག་
ཅིང་། བསགས་པའི་སྐབས་ཀྱི་སེམས་མཚུངས་ལྡན་དང་བཅས་པར་སྣང་བའི་སེམས་སྣང་
བག་ཆགས་དང་བཅས་པ་ཐམས་ཅད། སྦྱོང་བྱེད་འདིར་བསྒྱུར་བའོ། །འཇིག་རྟེན་པས་ལོ་



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ཏོག་ཕུན་ཚོགས་འབྱུང་བའི་གཞི་ལ་ཞིང་ཟེར་བ་ལྟར་འདིར་གནས་སྐབས་དང་མཐར་ཐུག་
གི་དགེ་ལེགས་འབྱུང་བའི་གཞི་ཡིན་པས་ལྷ་དགུ་སོགས་ལ་ཚོགས་ཞིང་ཞེས་གདགས་པ་
ཡིན་གསུངས་སོ། །
གཉིས་པ་ཡུལ་ལ་གསུམ། གང་སྤྱན་འདྲེན་པ། གང་ནས་སྤྱན་འདྲེན་པ། གང་གིས་
སྤྱན་འདྲེན་པའོ། །དང་པོ་ནི། རྩ་རྒྱུད་ཀྱི་དགོངས་པ་ཡན་ལག་བཞི་པར། ལྷ་དང་བླ་མ་ཐ་
མི་དད་དུ་བྱས་ནས། ལྷ་དགུ་ཁོ་ན་ཡིན་ལ། བཤད་རྒྱུད་ཀྱི་དགོངས་པ་ཡན་ལག་དྲུག་པར་
ཐ་དད་དུ་བྱས་ནས། ལྷ་དགུའི་གཙོ་བོའི་སྟེང་ཏིང་ངེ་འཛིན་བརྟན་པའི་ཆེད་ཡིན་གསུང་།དུ་བླ་མ་མི་
བསྐྱོད་པའི་རྣམ་པ་ཅན་དང་བཅས་པའོ། །གཉིས་པ་ནི། སྤྱིར་ལོངས་སྐུའི་ཞིང་དང་སྤྲུལ་
སྐུའི་ཞིང་ནས་སྤྱན་འདྲེན་པ་སོགས་ཡོད་ཀྱང་། འདིར་རང་བཞིན་གྱི་རྒྱས་འགྱུར་གྱི་རིགས་མཚོན།
གནས་ནས་སྤྱན་འདྲེན་པ་ཡིན་ལ། དེའི་དོན་ཡང་། ཆོས་སྐུ་སྤྲོས་པ་ཉེར་ཞིའི་དབྱིངས་ནས།
འོད་ཟེར་གྱིས་ཐུགས་རྒྱུད་བསྐུལ་བ་ལ་བརྟེན་གང་འདུལ་གྱིས་གཟུགས་ཀྱི་འབྱོན་པ་ལས།
འདིར་ལྷ་དགུའི་གཟུགས་བྱོན་པའམ། ཡང་ན་རྗེ་བཙུན་རྩེ་མོས་བཤད་པ་འདུག །གཟུགས་སྐུའི་རྣམ་
པས་མཁའ་ཁྱབ་ཏུ་བཞུགས་ཀྱང་། མ་རིག་པས་བསྒྲིབས་པ་ལས། འོད་ཟེར་གྱིས་སྒྲིབ་
གཡོག་བྲལ་ཏེ་མཐོང་བར་བྱས་པ་ཙམ་མོ། །
གསུམ་པ་ནི། སྔགས་ཕྱག་རྒྱ་ཏིང་ངེ་འཛིན་གསུམ་གྱིས་ཏེ། དེ་ལ་ཏིང་ངེ་འཛིན་ནི།
རང་རྒྱུད་ཀྱི་ཧཱུྃ་ལས་འོད་ཟེར་འཕྲོས། རང་རྒྱུད་ཐམས་ཅད་ལ་ཁྱབ་པས་སྡིག་སྒྲིབ་ཐམས་
ཅད་སྦྱངས། དེ་ནས་རླུང་ཕྱིར་རྒྱུ་བ་དང་བསྟུན་ནས། སྣ་བུག་གཡས་ནས་འོད་ཟེར་ཁ་དོག་
སྣ་ལྔ་པ་འཇའ་ཚོན་གྱི་རྣམ་པ་ཅན་རྩེ་མོ་ལྕགས་ཀྱུའི་དབྱིབས་ཅན་དཔག་ཏུ་མེད་པ་བུན་
གྱིས་སྤྲོས། ཕྱོགས་བཅུ་རབ་འབྱམས་ཀྱི་ཞིང་ཐམས་ཅད་གསལ་བར་བྱས་ཏེ་ལྕགས་ཀྱུའི་
རྣམ་པ་ཅན་དེས། ཚོགས་ཀྱི་ཞིང་སྤྱན་དྲངས་པ་ཏེ། མདུན་གྱི་ནམ་མཁར་པདྨའི་སྟེང་དུ་
བཀོད། ལས་ཚར་ནས་རླུང་ནང་དུ་འཇུག་པ་དང་བསྟུན་ཏེ་སྣ་བུག་གཡོན་ནས་འོད་ཟེར་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
བསྡུས། གནས་པ་དང་བསྟུན་ཏེ་སྙིང་གར་སྟིམ་མོ། །སློབ་དཔོན་གྱིས་ཡན་ལག་བཞི་པར་
འོད་ཟེར་ནག་པོའོ་གསུང་ཞིང་དོན་ལའང་འོས་པ་ལྟར་སྣང་ཡང་དཔེའི་དངོས་བསྟན་ཁ་
དོག་ལྔ་པ་ཁོ་ན་བཞུགས་སོ། །འོད་ཟེར་ནག་པོ་སྤྲོ་བ་ནི་ལྷའི་ཁ་དོག་དང་མཐུན་པའི་
དབང་དུ་བྱས་པའོ། །དེ་ལྟ་བུའི་འོད་ཟེར་གྱི་ཁ་དོག་རྩ་རྒྱུད་ཀྱི་དངོས་བསྟན་ནག་པོ་ཡིན་
ཡང་། ཡན་ལག་དྲུག་པ་འདིར་བཤད་རྒྱུད་ཀྱི་དགོངས་པས་སྣ་ལྔར་བཤད་པ་ནི་འབྱུང་བ་
ལྔའི་རླུང་སྦྱོང་བའི་ཆེད་ཡིན་ནོ། །སྔགས་ནི་གུར་ནས་འབྱུང་བ། ས་མཱ་ཛ། ཞེས་པ་ནི་
འདུས་ཞེས་པའི་དོན་ཡིན་ལ། ཡོ་ག་དེ་ཉིད་འདུས་པ་ལས། ས་མ་ཡ་ཛ། ཞེས་འབྱུང་བ་
ལྟར་ན། ས་མ་ཡ་དམ་ཚིག་ཡིན་པས། སྔོན་གྱི་ཐུག་དམ་དགོངས་ལ་བྱོན་ཞེས་པའོ། །ཕྱག་
རྒྱ་ནི་རྡོ་རྗེ་བསྡུ་བའི་ཕྱག་རྒྱ་སྟེ། སྙིང་གར་འཇོག་ཅིང་། དཔུང་པའི་ཐད་དུ་ལྕགས་ཀྱུ་ལྟར་
བཀུག་པའོ། །སྦྱང་གཞི་ནི་ལས་ངན་པ་བསགས་པའི་ཡུལ་དག་མ་དག་ཐམས་ཅད། སྦྱོང་
བྱེད་དག་པ་འདི་ཉིད་དུ་བསྒྱུར་བའོ། །
གསུམ་པ་གསོག་ཚུལ་ལ་བཞི། ཕྱག་འཚལ་བ། མཆོད་པ་ཕུལ་བ། ཡན་ལག་
བདུན་པ་བྱ་བ། སྡོམ་པ་བཟུང་བའོ། །དང་པོ་ནི། སྔགས་ཕྱག་རྒྱ་ཏིང་ངེ་འཛིན་གསུམ་
མམ། ལུས་ངག་ཡིད་གསུམ་གྱིས་ཕྱག་བྱ་བ་སྟེ། སྔགས་ན་མོ་ནི་ཕྱག་འཚལ་བ། གུ་རུ་བླ་མ།
བྱེ་རྣམས། ཡང་ན་མ། ཤྲཱི་ཧེ་བཛྲ་མཎྜལ་བྷེ་ཞེས་པ། དཔལ་ཀྱེ་རྡོ་རྗེའི་དལ་ལ་ཕྱག་འཚལ་
ལོ་ཞེས་པའོ། །ཕྱག་རྒྱ་ནི་རྡོ་རྗེ་ཐལ་མོ་སྦྱར་བ་སྟེ། སོར་བཅུས་རླུང་བཅུ་མཚོན་ཞིང་། སྦྱོར་
བས་རླུང་དབུ་མར་ཚུད་པ་མཚོན་པའོ། །ཏིང་ངེ་འཛིན་ནི་ཡིད་ཀྱི་དད་འདུན་རྩེ་གཅིག་ཏུ་
བྱེད་པའོ། །དེ་ལྟར་སེམས་གུས་ཤིང་ལུས་འདུད་པས། ངག་ཏུ་དེ་ལྟར་བརྗོད་པའི་སྦྲང་
གཞི་ནི། འོས་པ་ལ་མ་འདུད་ཅིང་། མི་འོས་པ་ལ་འདུད་ཅིང་། བཙལ་བའི་མ་དག་པའི་
སྣང་བ་ཐམས་ཅད། སྦྱོང་བྱེད་དེར་བསྒྱུར་བར་བྱའོ། །
གཉིས་པ་མཆོད་པ་ལ། བསྟན་བཤད་བསྡུ་གསུམ་སྟེ། ནམ་མཁར་རྗེ་བཙུན་སོགས་
448



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
དཀྱུས་ན་བཞུགས། དོན་ནི་ཕྱི་ནང་གསང་བའི་མཆོད་པ་གསུམ་སྟེ། དཀར་མོ་ནི་གོ་རི་སྟེ།
རི་དྭགས་མཚན་པ་ནི་ཟླ་བ། དེའི་བརྡས་བྱང་སེམས་ཀྱིས་གང་བའི་ཐོད་པ་ཐོགས་པ་སྙིང་
ཀ་ནས་སྔ་མ་བཞིན་ནམ་མཁའ་གང་བ་སྤྲོས་ཏེ་མཆོད། དེ་བཞིན་དུ། ཆོམ་རྐུན་མ་ནི་ཙོ་རཱི་སྟེ།
མུན་པའི་བདུད་ལས་རྒྱལ་བ་ནི་ཉི་མ་སྟེ། དེའི་བརྡས། རཀྟས་གང་བའི་ཐོད་པ། རོ་ལངས་
མ་ནི། བེ་ཏཱ་ལི་སྟེ། དྲི་ཆུས་གང་བའི་ཐོད་པ། གྷསྨ་རིས། སྨན་ཏེ་དྲི་ཆེན་གྱིས་གང་བའི་
ཐོད་པ། པུཀྐ་སཱིས་རྡོ་རྗེ་སྟེ་ཤ་ཆེན་གྱིས་གང་བའི་ཐོད་པ་ཐོགས་ཏེ་མཆོད་པ་ལྔ་ནི། ནང་གི་
མཆོད་པ་སྟེ། ནང་ལུས་ལས་བྱུང་བའི་མཆོད་པ་ཡིན་པས་སོ། །རི་ཁྲོད་མ་ནི་ཤ་ཝ་རི་སྟེ།
རོ་ཞེས་པ་གྲུབ་པའི་འམ། བཅུད་ལེན་གྱི་དངུལ་ཆུ་སྟེ། འདི་ལ་རབ་འབྲིང་གསུམ་ལས་
འདི་ནི་རབ་མྱངས་ན་སྐྲ་དཀར་དང་གཉེར་མ་མེད་ཅིང་ཚེ་ཉི་ཟླ་དང་མཉམ་པར་འགྱུར་བ་
ཞིག་ཡིན་ཏེ། དེས་གང་བའི་ཐོད་པ། གདོལ་པ་མོ་ནི་གཏུམ་མོ་སྟེ། ཐོད་པ་ལྟག་སྤྲོད་ཀྱི་
ཅང་ཏེའུ་འཁྲོལ་བ་གཉིས་ནི་ཕྱིའི་མཆོད་པ། སྙིང་ག་ནས་གཡུང་མོའམ་ཌོམ་བྷི་ནི་དཔག་
མེད་སྤྲོས་སྟེ། རླུང་མཚམས་ནས་འཁྱུད་པའི་སྟེངས་ཀ་བྱས་པས་ལྷ་ཐམས་ཅད་ཀྱི་ཐུགས་
རྒྱུད་ཟག་མེད་ཀྱི་བདེ་ཆེན་གྱིས་ཚིམས་པ་ནི། གསང་བའི་མཆོད་པ་སྟེ། འཁྱུད་པ་དང་།
ཙུམ་བྷ་ཉིད་གསང་བར་བྱ་བ་ཡིན་པས་སོ། །བློན་པོ་ཡན་ལག་བཞི་པ་ན་གཞུརིན་པོ་ཆེས།
གསང་བ་ཕྱི་ཡི། དེ་ཁོ་ན་ཉིད་ཀྱི་མཆོད་པ་གསུམ་དུ་མཛད་དེ། དེ་ཡང་དང་པོ་ལྔ་གསང་
མཆོད་དེ། རྫས་གསང་བའི་མཆོད་པ་ཡིན་པས་སོ། །ཕྱི་མཆོད་འདྲ། གཡུང་མོས་འཁྱུད་པ་
དེ་ཁོ་ན་ཉིད་ཀྱི་མཆོད་པ་སྟེ། དེ་ལ་བརྟེན་ནས་དེ་ཁོ་ན་ཉིད་རྟོགས་པས་སོ། །དེ་ཡང་དབང་
པོ་རབ་མཆོད་བྱ་མཆོད་བྱེད་ཀྱི་སྤྲོས་པ་མེད་པས། ལྷ་མོས་མཆོད་མི་དགོས། ཐ་མས་
ཚོགས་ཞིང་གི་འཁོར་བརྒྱད་ཀྱི་ཕྱག་མཚན་སྤང་སྟེ་མཆོད་རྫས་ཐོགས་ནས་མཆོད་པ་ཙམ་
ལས། སྙིང་ཀ་ནས་མཆོད་པའི་ལྷ་མོ་སྤྲོ་མི་ནུས། དབང་པོ་འབྲིང་གིས་སྙིང་ཀ་ནས་སྤྲོས་
པས་མཆོད་དེ། འདི་འབྲིང་གི་ལུགས་སོ། །སྦྱང་གཞི་ནི། མི་འོས་པ་མཆོད་པ་དང་། འོས་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཀྱང་སེར་སྣའི་དབང་གིས་ཚུལ་བཞིན་མིན་པར་མཆོད་པ་སོགས་ཀྱི་མ་དག་པའི་སེམས་
སྣང་བག་ཆག་དང་བཅས་པ་འདིར་བསྒྱུར་བའོ། །
གསུམ་པ་རྒྱུན་བཤགས་སམ་ཡན་ལག་བདུན་པ་ནི། སྤྱིར་ཡན་ལག་དགུར་བཤད་
པ་སོགས་ཡོད་ནའང་། འདིར་མན་ངག་ལུགས་ལ་ཡན་ལག་བཞི་པར་མཚོ་སྐྱེས་སམ་རྒྱུད་
རྒྱས་པའི་ལུགས་ལྟར་བཤགས་པ་ཡི་རང་བསྔོ་བ་སྐྱབས་འགྲོ་སེམས་བསྐྱེད་གསུམ་དུ་བྱས་པ་སྟེ་ཡན་ལག་བཞི་པ་
བས་ཚིག་གི་ལྷུག་པ་དང་ཚིགས་བཅད་མ་གང་བྱས་ཀྱང་ཡན་ལག་ལྔའི་ཐ་སྙད་དང་ཡན་ལག་དྲུག་པ་བས་དེ་གཉིས་གང་
བྱས་ཀྱང་ཡན་ལག་བདུན་གྱི་ཐ་སྙད་འདོགས་པར་གསལ་བས་མིང་ལ་མི་རྩོད་དོ། །ཡན་ལག་ལྔའི་ཐ་སྙད་མཛད།
ཡན་ལག་དྲུག་པར་གུར་ནས་བཤད་པ་ལྟར་ཡན་ལག་བདུན་དུ་ཐ་སྙད་མཛད་ཀྱང་། དོན་
ལ་མི་འདྲ་བ་མེད་དོ། །དེ་ཡང་རྒྱུད་རྒྱས་པའི་དངོས་བསྟན་ལྷུག་པར། བཤགས་པ་ཡི་རང་
བསྔོ་བ་གསུམ་སྔོན་ལ་བསྟན་ནས་ལྷག་མ་རྣམས་རྗེས་ལ་བསྟན་པའི་གོ་རིམ་དང་། གུར་
གྱི་དངོས་བསྟན་ཚིག་བཅད་མ་བསྔོ་བ་མཇུག་ན་བཞུགས་པའི་གོ་རིམ་ཅུང་མི་འདྲ་བ་
གཉིས་སྣང་བ་ལས། གོ་རིམ་དེ་ལྟར་བསྟན་པའི་རྒྱུ་མཚན། རྒྱུད་རྒྱས་པར་ཕར་ཕྱིན་དང་
ཐུན་མོང་བའི་ཡན་ལག་གསུམ་སྡེབ་གཅིག་དུ་བསྟན། སྔགས་ཐུན་མོང་མིན་པའི་ཡན་
ལག་རྣམས་སྡེབ་ཅིག་དུ་བྱས་ཏེ་རྣམ་པར་དབྱེ་བའི་དབང་དུ་བྱས་པ་ཡིན་ལ། གུར་ལས་ནི།
སྔ་མ་དྲུག་བསྔོ་བས་ཟིན་པར་བྱ་བའི་ཕྱིར་བསྔོ་བ་མཇུག་ཏུ་བྱས་པ་ཡིན་གསུངས། ལྷུག་པ་
འདིར་ཡན་ལག་དྲུག་པ་ལ་སྦྱོར་བའི་ཚེའང་། གུར་གྱི་གོ་རིམ་ལྟར་བསྒྱུར་ནས་བྱེད་པ་
ཡིན་ནོ། །དོན་ནི་སྔོན་འགྲོ་བཤགས་པ་དང་། ཡི་རང་གཉིས། དངོས་གཞི་སྐྱབས་འགྲོ།
དོན་དམ་བྱང་སེམས། སྨོན་འཇུག་གཉིས་ཏེ་བཞི། མཇུག་བསྔོ་བ་སྟེ་བདུན་ནོ། །དེ་ཡང་
དཀོན་མཆོག་གསུམ་ལ་བདག་སྐྱབས་མཆི། །ཞེས་པས། རྟེན་གྱི་སྟོབས་བསྟན་ནས། སྡིག་
པ་ཐམས་ཅད་སོར་སོར་བཤགས། །ཞེས་པའི་དངོས་ཤུགས་ཅི་རིགས་པས་སྟོབས་ཕྱི་མ་
གསུམ་བསྟན་པ་ཡིན་ལ། སྟོབས་བཞི་ནི། དཀོན་མཆོག་གསུམ་ནི་རྟེན་གྱི་སྟོབས། སྔར་



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
བྱས་ཀྱི་ཉེས་པ་ལ་འགྱོད་པ་ནི། རྣམ་པར་སུན་འབྱིན་པའི་སྟོབས། ཕྱིན་ཆད་མི་བྱེད་པའི་
སྡོམ་སེམས་ཀྱི་སྒོ་ནས་ཉམས་སུ་ལེན་པ་ནི་གཉེན་པོ་ཀུན་ཏུ་སྤྱོད་པའི་སྟོབས། དེ་ལ་
བརྟེན་ནས་སྡིག་པ་དག་པར་ཡིད་ཆེས་པ་ནི་སོར་ཆུད་པའི་སྟོབས་སོ། །ཡན་ལག་དང་པོ་
བཤད་པ་འདིའི་སྦྱང་གཞི་ནི་དུས་གསུམ་གྱི་སྡིག་པ་སེམས་སྣང་བག་ཆགས་དང་བཅས་
པའོ། །འགྲོ་བའི་དགེ་ལ་རྗེས་ཡི་རང་ཞེས་པ་ནི། ཡན་ལག་གཉིས་པ་སྟེ། འགྲོ་བ་ཞེས་པ་
བསྟན་གཡོ་གཉིས་ཀྱི་གཡོ་བ་ཡིན་པས། སངས་རྒྱས་ནས་སེམས་ཅན་གྱི་བར་གྱི་དགེ་བ་
ལ་སྤྲོ་ཞིང་ཡི་རང་བའོ། །སྦྱང་གཞི་ནི། གཞན་གྱི་དགེ་བ་ལ་ཕྲག་དོག་ཏུ་བར་ཆད་བྱས་
པའི་སེམས་སྣང་ངོ༌། །སངས་རྒྱས་བྱང་ཆུབ་ཡིད་ཀྱིས་བཟུང་། །ཞེས་པ་གསུམ་པ་དོན་དམ་
བྱང་སེམས་བཟུང་བར་དམ་འཆའ་བ་སྟེ། སྦྱང་གཞི་ནི། བདག་དང་བདག་གིར་འཛིན་པའི་
མཚན་པ་གང་ཡིན་པའོ། །སངས་རྒྱས་ཆོས་དང་ཚོགས་མཆོག་ལ། །ཞེས་སོགས་ནི་བཞི་
པའི་སྐྱབས་འགྲོ་སྟེ། འདི་ལ་འཇིག་རྟེན་པའི། ཉན་རང་གི །ཐེག་ཆེན་སྤྱིའི་བླ་ན་མེད་པའི་
སྐྱབས་འགྲོ་བཞི་ལས། འདིར་ཐ་མ་སྟེ། སྔར་བཤད་པ་དེ་བཞིན་ནོ། །སྦྱང་གཞིའང་བཤད་
ཚར་རོ། །རང་གཞན་དོན་ནི་ཞེས་སོགས་ནི། ལྔ་པ་གཞན་དོན་དུ་བྱང་ཆུབ་འདོད་པ་སྨོན་
སེམས་ཏེ། སྦྱང་གཞི་ནི་སེམས་ཅན་ལ་བསམ་པ་ངན་པས་གནོད་པར་སེམས་པའོ། །བྱང་
ཆུབ་མཆོག་གི་སེམས་ནི་ཞེས་སོགས་ནི། དྲུག་པ་འཇུག་པ་སེམས་བསྐྱེད་དེ། སེམས་ཅན་
མགྲོན་དུ་གཉེར་ཏེ་བྱང་ཆུབ་ཀྱི་ལམ་ལ་སྤྱོད་པའོ། །སྦྱང་གཞི་ནི་གཞན་ལ་གནོད་པའི་སྦྱོར་
བ་ལ་ཞུགས་པ་ཐམས་ཅད་དོ། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག །ཅེས་པ་ནི།
བདུན་པ་བསྔོ་བའི་ཡན་ལག་སྟེ། དགེ་བ་ཐམས་ཅད་གཞན་དོན་དུ་བསམ་སྟེ་རྫོགས་བྱང་
དུ་བསྔོ་བའོ། ། །
སྦྱང་གཞི་ནི་བསྔོ་བས་མ་ཟིན་པ་དང་། མངོན་མཐོ་ཙམ་དུ་བསྔོས་པ་དང་། དམན་
པའི་བྱང་ཆུབ་དུ་བསྔོས་པ་སོགས། དུས་གསུམ་གྱིས་བསྡུས་པའི་སེམས་སྣང་བག་ཆགས་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
དང་བཅས་པའོ། །འདིར་ཡན་ལག་བདུན་པ། བཟང་སྤྱོད་ནས་བཤད་པ་དང་མི་མཐུན་
པར་འབྱུང་བའི་རྒྱུ་མཚན་ཁ་ཅིག་འདིར་ཚོགས་གསོག་གི་ཞིང་ལོངས་སྐུ་ངེས་པ་ལྔ་ལྡན་
ཡིན་པས། ཆོས་འཁོར་ལ་བསྐུལ་བ་དང་། མྱ་ངན་ལས་མི་འདའ་བར་གསོལ་བ་གདབ་པ་
གཉིས་མི་དགོས་ལ། ཅིག་ཤོས་ཀྱི་ཡུལ་སྤྲུལ་སྐུ་ཡིན་པས་དེ་ལ་གཉིས་དགོས་པའི། རྒྱུ་
མཚན་གྱིས་གསུང་ནའང་། འདི་དག་གི་ཞིང་ཕྱག་བཅུ་དྲུག་པ་མཆོག་གི་སྤྲུལ་སྐུ་བཞེངས་
པས་ན་ལོངས་སྐུར་མི་འཐད་པའི་ཕྱིར། རྒྱུ་མཚན་དེ་དག་མི་འཐད་ལ། དེས་ན་འདིར་མདོ་
སྔགས་ཐ་དད་ཀྱི་དགོངས་པ་བཤད་ཚུལ་མི་འདྲ་བ་ཙམ་ཡིན་གསུངས་སོ། ། །
གསུམ་པ་སྡོམ་བཟུང་ནི། རྗེ་བཙུན་སྐུ་མཆེད་ཀྱི་སྒྲུབས་ཐབས་གཉིས་སུ་མ་བཤད་
པ་ནི། སྒྲུབ་ཐབས་རྐྱང་པའི་ཚེ་འདི་མེད་ཀྱང་སྔོན་འགྲོ་འབྲིང་པོ་ཡིན་པ་དང་། སྔོན་དུ་ཕྱི་
རོལ་མཆོད་ཆོག་ཚར་མ་ཐག་ཏུ་ནི། འདི་མ་བྱས་ཀྱང་རུང་བ་ལ་བསམ་པ་ཡིན་ལ། འདིར་
ཕྱག་ལེན་ལ་མཛད་པ་ནི། སྔོན་འགྲོ་རྒྱས་པའི་དབང་དུ་བྱས་པ་དང་། ཁྱད་པར་ལམ་དུས་
དང་འབྲེལ་བའི་ཚེ་འདི་མེད་ན་ཆད་པའི་སྐྱོན་དུ་འགྱུར་བ་ཡང་ཡིན་ཏེ། དགའ་སྟོན་
གདམས་ཡིག་ལས། འདིས་སྟ་གོན་དང་ཕྱི་འཇུག་ནང་འཇུག་མན་ཆད་ཀྱི་སྡོམ་པ་སོར་ཆུད་
པར་བཤད་པས། ཕྱི་དཀྱིལ་དུ་བདག་ཉིད་འཇུག་ཅིང་དབང་ལེན་པའི། སྟ་གོན་དང་
འཇུག་པ་ཐམས་ཅད་ཀྱི་དགོས་དོན། ནང་དལ་དུ་ཞུགས་ནས་དབང་ལེན་པའི་ཚེ། སྡོམ་
བཟུང་དེ་ཉིད་ཀྱིས་འགྲུབ་པའི་ཕྱིར་རོ། །དོན་ནི། གང་བླང་བའི་ཡུལ། ལེན་མཁན་རྟེན།
ཇི་སྲིད་ལེན་པའི་དུས། གང་བླང་བའི་སྡོམ་པ་དངོས་སོ། །
བཞི་པ་ལ་རིགས་ལྔ་སྤྱིའི་དམ་ཚིག་སྡོམ་པ། སོ་སོའི་སྡོམ་པ། དོན་བསྡུས་ཏེ་བཟུང་
བའོ། །དེ་ཡང་དང་པོ་སྤྱི་ལ་སྨོན་འཇུག་གཉིས། སོ་སོ་ལ་བཅུ་བཞི་སྟེ། རྣམ་སྣང་གི་གཅིག །
མི་བསྐྱོད་པའི་བཞི། རིན་འབྱུང་གི་བཞི། འོད་དཔག་མེད་ཀྱི་གསུམ། དོན་གྲུབ་ཀྱི་
གཉིས་སོ། །དེ་ལ་ཇི་ལྟར་དུས་གསུམ་མགོན་པོ་སོགས་གློ་ལོ་ཀ་གཅིག་གིས་སྨོན་པ་



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
བསྟན། ཚུལ་ཁྲིམས་ཀྱི་ནི་བསླབ་པ་སོགས་བློ་ལོ་ཀ་གཅིག་གིས་འཇུག་པ་བསྟན་ལ།
བསླབ་པ་གསུམ་ནི་རང་གིས་བླངས་པའི་སྡོམ་པ་གསུམ་གྱི་སྤང་བྱ་སྤོང་བ་ནི་ཉེས་སྤྱོད་
སྡོམ་པ། ཕར་ཕྱིན་བཅུ་དང་རིམ་གཉིས་ལ་སློབ་པ་ནི་དགེ་བ་ཆོས་བསྡུད། བསྡུ་དངོས་
བཞི་དང་ཕྲིན་ལས་བཞིས་དོན་བྱེད་པ་ནི་སེམས་ཅན་དོན་བྱེད་ཀྱི་ཚུལ་ཁྲིམས་ཡིན་པའོ། །
དེ་ནས་སངས་རྒྱས་ཆོས་དང་སོགས་གློ་ལོ་ཀ་ལྔས་རིགས་ལྔ་སོ་སོའི་སྡོམ་པ་སྟོན་ཏེ་འདི་
ལྟར། བརྡ་དང་དོན་གྱི་དཀོན་མཆོག་གསུམ་སྐྱབས་གནས་སུ་འཛིན་པ་རྣམ་སྣང་གི་དམ་
ཚིག་སྟེ་དེ་ཉིད་སངས་རྒྱས་ཀུན་གྱི་སྐུའི་ངོ་བོ་ཚུལ་ཁྲིམས་རྣམ་པར་དག་པ་ཡིན་ལ། སྐྱབས་
འགྲོའང་སྡོམ་པའི་རྩ་བ་ཡིན་པས་སོ། །རྡོ་རྗེ་ཐུགས་ཀྱི་དམ་ཚིག་དྲིལ་བུ་གསུང་གི་དམ་
ཚིག །ཕྱག་རྒྱ་སྐུའི་དམ་ཚིག །དེ་གསུམ་སྟོན་པའི་བླ་མ་བཞི་བཟུང་བ་ནི་མི་བསྐྱོད་པའི་
དམ་ཚིག་སྟེ་མི་སྐྱོད་པའི་སྦྱང་གཞི་རྣམ་གཡེང་སྦྱོང་བྱེད་ཏིང་ངེ་འཛིན་གྱི་གཙོ་བོ་ཡིན་
པས་སོ། །ཟང་ཟིང་། མི་འཇིགས་ཆོས། བྱམས་པ་སྟེ་སྦྱིན་པ་བཞི་བཟུང་བ་ནི་རིན་འབྱུང་
གི་དམ་ཚིག་སྟེ་རིན་འབྱུང་གི་སྦྱང་གཞི་སེར་སྣ་སྦྱོང་བྱེད་ཡིན་པས་སོ། །ཕྱི་བྱ་སྤྱོད་རྣལ་
འབྱོར་རྒྱུད་གསུམ། ནང་བླ་མེད། ཕ་རོལ་ཏུ་ཕྱིན་པའི་ཐེག་པ་གསུམ་གྱི་ཆོས་རྣམས་བཟུང་
བ་ནི་འོད་དཔག་མེད་ཀྱི་དམ་ཚིག་སྟེ་འོད་དཔག་མེད་གསུང་རྣམ་དག་གི་ངོ་བོ་ཡིན་པ་ལྟར་
བསྟན་པའི་ཆོས་དེ་དག་ཀྱང་གསུང་ཡིན་པས་སོ། །ཁས་བླངས་པའི་དམ་ཚིག་ཐམས་ཅད་
བཟུང་བ་དང་། མཆོད་པའི་ལས་ཅི་ནུས་བྱེད་པ་ནི་དོན་གྲུབ་ཀྱི་དམ་ཚིག་སྟེ་ལས་དེ་དག་
བརྩོན་འགྲུས་ལ་རག་ལས་ལ། དོན་གྲུབ་ཀྱང་ཕྲིན་ལས་ཀྱི་ངོ་བོ་བརྩོན་འགྲུས་རྣམ་དག་
ཡིན་པས་སོ། །བྱང་ཆུབ་སེམས་ནི་སོགས་བློ་ལོ་ཀ་གཉིས་ཀྱིས་ནི་བསྡུས་ནས་བཟུང་བ་སྟེ་
དང་པོས་སྨོན་འཇུག་གཉིས་བསྟན་ཅིང་། གཉིས་པས་ནི་སེམས་ཅན་ཤེས་སྒྲིབ་ལས་མ་
བསྒྲལ་བ་བསྒྲལ་བ་དང་། ཉོན་སྒྲིབ་ལས་མ་གྲོལ་བ་གྲོལ་པ་དང༌། ངན་སོང་ལས་
དབུགས་མ་དབྱུང་བ་དབྱུང་བ་དང་། མི་གནས་པའི་མྱང་འདས་ལ་འགོད་ཅེས་བཟུང་ཞིང་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
དམ་བཅས་པས་སོ། །སྦྱང་གཞི་ནི་སྔགས་ཀྱི་སྡོམ་པ་བླང་བར་འོས་པ་མ་བླངས་པའམ།
བླངས་ཀྱང་ཉམས་པ་ལ་སོགས་པའི་སེམས་སྣང་ངོ་། །དེ་ནས་གནང་བ་ནོད་པ་བྱ་བ་
ཚོགས་ཞིང་གི་ཞལ་ནས་དེ་ལྟར་ཕྱག་འཚལ་བ་དང་བཤགས་སྡོམ་མཆོད་པས་མཉེས་ཤིང་
སྡོམ་པ་སྲུང་བ་ལ་བརྟེན་ནས་བླ་མ་དལ་དང་བཅས་པའི་ཐུགས་དང་ཅུང་ཟད་འགལ་བའི་
ཉེས་ལྟུང་ཐམས་ཅད་དག་སྟེ་ཐུགས་དགྱེས་བཞིན་པ་དང་བཅས་པའི་སྒོ་ནས་གསུང་བར་
བསམ་ལ་དགའ་བ་ཁྱད་པར་ཅན་བསྐྱེད་པར་བྱའོ་རིགས་ཀྱི་བུ་ཁྱོད་ཀྱིས་གནས་པ་འདི་ལ་
གནས་ན་ཚེ་འདིར་ཕྱག་ཆེན་མཆོག་གི་དངོས་གྲུབ་འགྲུབ་པས་ལམ་རིམ་གཉིས་སྒོམ་ཤིག །
ཅེས་གསུངས་ཤིང་རང་གིས་ཀྱང་ཁས་བླངས་པར་བསམ་མོ། །དེ་དག་གིས་ནི་ཚེ་རབས་
ཀུན་ཏུ་ཡུལ་དག་པ་ལ་ལས་ངན་པ་བསགས་པའི་སེམས་སྣང་ཐམས་ཅད་སྦྱོང་བྱེད་དེ་དག་
ཏུ་བསྒྱུར་བ་ཡིན་ནོ། །སྐབས་འདིའི་ཚོགས་ཞིང་འདི་ཙམ་གྱི་དབྱེ་བ་ཞིག་ས་པཎྜི་ཏའི་ཕྱི་ནང་གསང་གསུམ་
གྱི་མཎྜལ་དུ་བཤད་ཀྱང་། འདི་ལྟར་བྱེད་ཀྱི་དམིགས་བསལ་མ་བྱུང་བས་གོང་མའི་ཕྱག་ལེན་ལ་མི་དམིགས་པ་བྱ་བ་ཙམ་
ཞིག་ཡིན་ཞེས་ཟླ་ཟེར་ལས་སོ། །དེ་དག་གཤེགས་སུ་གསོལ་བའམ། མི་དམིགས་པར་བྱ་བ་ཙམ་
མམ། རང་ལ་སྟིམ་པ་གང་རུང་ལས་འདིར་བདག་རྒྱུད་བྱིན་གྱིས་རློབ་པའི་རྟེན་འབྲེལ་ལ་
བསམས་ནས་མཐའ་མ་ཕྱག་ལེན་ལ་མཛད་དོ། །
གཉིས་པ་ཡུལ་མ་དག་པ་ཁམས་གསུམ་སེམས་ཅན་ལ་བརྟེན་ནས་གསོག་པ་ནི་ཚད་
མེད་བཞི་སྟེ་འཇིག་རྟེན་པའི། ཉན་རང་གི །ཐེག་ཆེན་ཐུན་མོང་བའི། ཐུན་མོང་མིན་པ་བླ་
མེད་ཀྱི་ཚད་མེད་དང་བཞི་ལས་འདི་མཐའ་མ་ཡིན་ལ་དེ་ཡང་ཡུལ་ཚད་མེད་ལ་བློས་ཚད་
མེད་དུ་དམིགས་པས་ཚད་མེད་དམ། གནས་སྐབས་ལྷ་ཚངས་པ་དང་། མཐར་ཐུག་ཚངས་
པ་སྒྲིབ་བྲལ་གྱི་རྒྱུ་བྱེད་པས་ཚངས་པའི་གནས་པ་ཞེས་ཀྱང་གདགས་སོ། །དེ་ཉིད་སྒོམ་
ཚུལ་ཐུན་མོང་བའི་དབང་དུ་བྱས་ན་སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དགེ་
བ་དང་ལྡན་པར་གྱུར་ཅིག་སོགས་བསམ་པ་ཐག་པས་བྱེད་པ་ཙམ་ཡིན་ལ། ཐུན་མོང་མིན་
54



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
པ་ལ་རྒྱས་བསྡུས་གཉིས་ཀྱི་དང་པོ་ནི། རང་གི་སྙིང་གའི་ཧཱུྃ་ལས་བྱམས་པ་ཚད་མེད་ཀྱི་ངོ་
བོ་འོད་ཟེར་སྔོན་པོ་སྤྲོས་པའི་སྣ་ལས་པུཀྐ་སཱི་འོད་སྔོན་པོ་འཕྲོ་བཞིན་པ་དཔག་ཏུ་མེད་པ་
སྤྲུལ་ཏེ་འོད་ཟེར་གྱིས་སེམས་ཅན་ལ་རེག་པས་སེམས་ཅན་ཐམས་ཅད་བདེ་བ་རྒྱུ་དང་
བཅས་པ་ཐམས་ཅད་དང་ལྡན་པར་བྱས་ནས་བྱམས་པ་ཚད་མེད་ཀྱི་ངོ་བོ་པུཀྐ་སཱིའི་གོ་
འཕང་ལ་བཀོད་པར་བསམ། དེ་བཞིན་དུ་འོད་ཟེར་དཀར་པོ་ཤ་བ་རིའི་འོད་ཟེར་དང་
བཅས་པ་སྤྲོས། སྡུག་བསྔལ་རྒྱུ་དང་བཅས་པ་དང་བྲལ། སྙིང་རྗེའི་ངོ་བོ་ཤ་བ་རི་ལ་བཀོད།
འོད་ཟེར་སྔོ་དམར་གདོལ་པ་མོ་འོད་ཟེར་དང་བཅས་པ་སྤྲོས། བདེ་བ་རྒྱུ་བཅས་དང་མི་
འབྲལ་བར་བྱས། དགའ་བའི་ངོ་བོ་གདོལ་པ་མོ་ལ་བཀོད། འོད་ཟེར་སྣ་ཚོགས་པ་གཡུང་
མོ་འོད་ཟེར་དང་བཅས་པ་སྤྲོས། ཉེ་རིང་ཆགས་སྡང་དང་བྲལ་བར་བྱས། བཏང་སྙོམས་ཀྱི་
ངོ་བོ་གཡུང་མོའི་གོ་འཕང་ལ་བཀོད་པར་བསམ་མོ། །གཉིས་པ་ནི་ལྷའི་རྣམ་པ་མི་སྤྲོ་བར་
ལྷ་མོ་དེ་དག་གི་ངོ་བོ་འོད་ཟེར་སོ་སོར་སྤྲོས་ནས་དོན་སོ་སོར་བྱས་པ་ཙམ་མོ། །སྦྱང་གཞི་
སྤྱི་ནི་ཐམས་ཅད་འདྲ་ལ། ངོས་སྐལ་གྱི་ནི་ཡུལ་མ་དག་པ་ལ་བརྟེན་ནས་བསགས་པའི་
ལས་ངན་ཏེ། བདེ་བ་རྒྱུ་བཅས་དང་བྲལ་བར་འདོད་པ་སོགས་སོ། །
གཉིས་པ་ཡེ་ཤེས་ཚོགས་བསགས་ནི། ཆོས་ཀུན་སྟོང་ཉིད་འོད་གསལ་དུ་བཅུག་པ་
སྟེ་འདི་ལ་སྟོང་ཉིད་བཤིགས་ནས་སྒོམ་པ་དང་། བཙན་ཐབས་སུ་སྒོམ་པ་གཉིས་ལས་དང་
པོ་ནི་གཅིག་ཏུ་བྲལ་གྱི་གཏན་ཚིགས་ལས་བདེན་མེད་སྒོམ་པའམ། སྣང་བ་སེམས།
སེམས་སྒྱུ་མ། སྒྱུ་མ་རང་བཞིན་མེད་པར་སྒྲུབ་པ་གསུམ་གྱི་སྒོ་ནས་སྒོམ་པ་ལྟ་བུའོ། །
གཉིས་པ་ནི་སྔགས་བརྗོད་པ་ཙམ་གྱིས་སྟོང་ཉིད་དུ་སྒོམ་པ་ཡིན་ཏེ་དཀྱུས་འདི་ཉིད་ཡིན་
པས། སྔགས་དོན་ནི། ཨོཾ་འགོ་འདྲེན་ཙམ། ཤཱ་རྱ་ཏ་ནི་ཡུལ་རང་བཞིན་གྱིས་དག་པ། ཛྷཱ་ན་
ཡུལ་ཅན་ཡེ་ཤེས། བཛྲ་ཡུལ་ཅན་དེས་སྟོང་ཉིད་དུ་སྒོམ་པ་ཡིན་ནོ། །ཡུལ་གཉིས་མེད་དུ་
རྟོགས་པ། སྲ་བྷ་ཝ་ཡུལ་ཅན་དེ་རང་བཞིན་གྱིས་དག་པ། ཨདྨ་ཀོཉཧཾ་ནི་ང་འོ་ཞེས་པའོ། །



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
འདི་ཡང་སྣང་བཅས་སུ་སྒོམ་པ་དང་། སྣང་མེད་དུ་སྒོམ་པ་གཉིས་ཀྱི་ཕྱི་མ་སྟེ། ཐ་མལ་ཀུན་
རྫོབ་ཀྱི་སྣང་བ་ཐམས་ཅད་སྦྱངས་ནས་འོད་གསལ་དུ་བསྟིམས་པས། སྦྱང་གཞི་ནི་སེམས་
ཅན་འཆི་བའི་སྐབས་སུ་འོད་གསལ་གྱི་རང་བཞིན་ཇི་ལྟ་བ་བཞིན་འཆར་ཡང་། རང་ངོ་མ་
ཤེས་པར་ལྷན་སྐྱེས་ཀྱི་མ་རིག་པར་སོང་བའི་སེམས་སྣང་བག་ཆགས་དང་བཅས་པ་ཐམས་
ཅད་དོ། །དེ་ཡང་འཆི་བའི་ཚེ་གཞན་རྟགས་དང་རང་རྟགས་ཞེས་བྱ་བ་གཉིས་འབྱུང་སྟེ།
དང་པོ་ནི། ས་ཆུ་མེ་རླུང་རྣམས་རིམ་བཞིན་ཐིམས་པས་ཕྱི་ལུས་མི་ཐེག་པ། ཁ་སྣ་སྐམས་པ།
དྲོད་ཡལ་བ། རླུང་བསྡུད་མི་ནུས་པ་རྣམས་ཕྱི་རོལ་དུ་རིམ་པས་མངོན་པ་དང་། ནང་རྟགས་
སུ་ཡང་དུ་བ། སྨིག་སྒྱུ། མེ་ཁྱེར། མར་མེ་འབར་བ་རྣམས་འབྱུང་ངོ་། །གཉིས་པ་ནི། རྣམ་
ཤེས་སྣང་བ་ལ། དེ་མཆེད་པ་ལ། དེ་ཉེར་ཐོབ་ལ་ཐིམ་པའི་ཚེ། དཀར་ལམ། དམར་ལམ།
ནག་ལམ་གསུམ་ནང་རྟགས་སུ་འཆར་བ་སྟེ། དེའི་ཚེ་ཕྱི་རོལ་དུ་རྟགས་འདི་འཆར་བྱ་བ་
མེད་ཀྱི་རང་ཉིད་ལ་དེ་ལྟར་འབྱུང་བས་སོ། །དེ་ཉིད་ཀྱི་ཕྱིར་རྣམ་རྟོག་དབྱིངས་སུ་ནུབ་པའི་
གཞིའི་འོད་གསལ་ཇི་ལྟ་བ་བཞིན། དུས་དེར་འཆར་ཏེ། ལམ་གྱི་འོད་གསལ་དང་མ་བུ་
འཕྲོད་ན་གྲོལ་བར་འགྱུར་ལ། མ་འཕྲོད་པ་རྣམས་ལ་འོད་གསལ་གྱི་བྱ་བ་མ་བྱས་པས་
ལྷན་སྐྱེས་ཀྱི་མ་རིག་པར་སོང་ཞེས་བྱའོ། །
གསུམ་པ་སྲུང་འཁོར་ནི། ཀུན་བརྟགས་སྦྱོང་བྱེད་ཀྱི་དེ་བཞིན་ཉིད་ཀྱི་དག་པ་ཡེ་
ཤེས་ཚོགས་གསོག་འོད་གསལ་སྟོང་ཉིད་ཀྱི་ངང་ལས། སྙིང་རྗེ་དང་སྨོན་ལམ་གྱི་དབང་
གིས་ཀུན་རྟོག་སྦྱོང་བྱེད་ལྷ་སོ་སོའི་དག་པ་བསྐྱེད་རིམ་གྱི་རྣལ་འབྱོར་དུ་ལྡང་བའི་སྔོན་དུ་
སྒོམ་པ་ཡིན་ཏེ་འདི་ལ་གཉིས། ཐུན་མོང་བའི་སྲུང་འཁོར་དང་། ཐུན་མོང་མིན་པའི་སྲུང་
འཁོར་རོ། །དང་པོ་ནི། རྩ་རྒྱུད་ལས། རེ་ཕས་ཉི་མ་སྔོན་དུ་རྣམས་སྒོམ་ནས། །ཞེས་སོགས་
ཀྱིས་དངོས་བསྟན་ཏེ། འདི་ལའང་གསུམ། སྤྲོ་བའི་གཞི། སྤྲོས་པའི་སྲུང་འཁོར། སྦྱང་གཞི་
སྦྱོང་བྱེད་ངོ་སྤྲད་པའོ། །དང་པོ་ནི་རྩ་རྒྱུད་ཀྱི་དངོས་བསྟན་མཚོ་སྐྱེས་དང་མཐུན་པ་ཡན་



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ལག་བཞི་པར། རཾ་ལས་ཉི་མ་ཙམ་གྱི་སྟེང་དུ་སྒོམ་པ་ཡིན་ཡང་། འདིར་ཌོམ་བྷི་ལུགས་དང་
མཐུན་པ་ཡན་ལག་དྲུག་པའི་སྐབས་སུ། པཾ་ལས་པདྨ་དང་རཾ་ལས་ཉི་མའི་དལ་གྱི་སྟེང་དུ།
ཧཱུྃ་ལས་སྣ་ཚོགས་རྡོ་རྗེ་རྭ་ཉི་ཤུ་པ་ར་རྣམས་ཕྱོགས་མདོག །ལྟེ་བ་གྲུ་བཞི་མཐིང་ནག་ཧཱུཾ་
གིས་མཚན་པ་སྟེ་སྣ་ཚོགས་ཞེས་པ་ཁ་དོག་སྣ་ཚོགས་ལས་འོད་ཟེར་སྣ་ཚོགས་འཕྲོ་ཞིང་
ཕྲིན་ལས་སྣ་ཚོགས་འགྲུབ་པས་ཡིན་ནོ། །འདིའི་རྭ་ཉི་ཤུ་ནི། འཇིག་ལྟའི་རི་བོ་ཉི་ཤུ་
འཇོམས་པར་མཚོན་ཞིང་། ཡན་ལག་བཞི་པ་ལྟར་ན་རྭ་བཅུ་གཉིས་ཏེ། རྟེན་འབྲེལ་བཅུ་
གཉིས་མཚོན་པ་ཡིན་ནོ་གསུང་ངོ་། །གཉིས་པ། སྲུང་འཁོར་དངོས་ལ་ཁ་ཅིག་སྣ་ཚོགས་རྡོ་
རྗེ་རྐྱང་པ་ཞུ་བ་ལས་དང་། ཁ་ཅིག་དེ་ཉིད་ཉི་མ་དང་བཅས་པ་ཞུ་བ་ལས་དང་། ཁ་ཅིག་སྣ་
ཚོགས་རྡོ་རྗེ་ལས་འོད་འཕྲོས་ནས་སྒོམ་པ་ཡོད་ཀྱང་། འདིར་མན་ངག་ལུགས་བཞི་དྲུག་གི་
སྐབས་སུ། སྣ་ཚོགས་རྡོ་རྗེའི་ལྟེ་བའི་ཧཱུྃ་ལས་འོད་འཕྲོས་ཏེ་སྒོམ་པ་ཡིན་ལ། བསྒོམ་བྱའི་
དོན་ནི་བཞི་སྟེ། རྡོ་རྗེའི་ས་གཞི། ར་བ། གུར། མེ་རིའོ། །བླ་རེ་ནི་འདིར་མི་རུང་བ་མིན་
མོད། སྐབས་འདི་དག་རྗེ་བཙུན་གོང་མའི་ཡིག་ཆ་ལས་མི་འབྱུང་བས་མི་གསུངས། སྒོམ་
ཚུལ་ནི་བཞི་པོ་འདི་དག །ལྟེ་བའི་ཧཱུྃ་ལས་འོད་སྤྲོས་ནས་བཅོ་བརྒྱད་གྲུབ་པ་ཡིན་ལ།
གསལ་འདེབས་པའི་ཚེ། འོག་གཞི་ནས་རིམ་པས་འདེབས་ཏེ། འདི་ལྟར་ཧཱུྃ་ལས་འོད་ཟེར་
ནག་པོ་འོག་ཏུ་འཕྲོས་པས་འོག་ཐམས་ཅད་རྡོ་རྗེའི་ས་གཞི་སྟེ། ཐོག་མར་རྡོ་རྗེ་རི་རབ་ཙམ་
གཉིས་གཤིབ་པ་ལྟ་བུ། དེའི་ར་བར་ཐམས་ཅད་རི་ཕྲན་ཙམ་ནས་མཐར་ནས་འབྲས་ཙམ་
གྱིས་ནས་ཕུང་བརྡལ་བ་ལྟར་བར་མེད་དུ་བྱས་པས། ཕྱོགས་ཀྱི་རྡོ་རྗེ་རྭའི་རྩེ་ཙམ་ནས་ཟླུམ་
པོར་བསྐོར་ཏེ། ལྟེ་བ་དང་མཐོ་དམན་མཉམ་པར་ཐང་བརྡལ་དུ་བྱས་པ་ནི་ས་གཞི། འོད་
ཟེར་ཕྱོགས་མཚམས་སུ་འཕྲོས་པས་རྡོ་རྗེ་ནག་པོ་རི་རབ་ཙམ་འགྲེང་བུར་ལངས་པ་དང་།
དེའི་སྟེང་དུ་ཆུ་རྒྱུགས་སུ་ཉལ་བའི་བར་ཐམས་ཅད་སྔ་མ་བཞིན་བསྡོམས་པས་ཕྱོགས་
མཚམས་ཟླུམ་པོར་བསྐོར་བ་ནི་རྭ་བ། འོད་ཟེར་སྟེང་དུ་འཕྲོས་པས་རྭ་བ་དང་རེག་ལ་མ་
ས
སྟེ



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
འབྱར་བར་ཡོད་པ། རྩིག་ལུགས་སྔ་མ་བཞིན་ལ་དབྱིབས་རྨོག་ཁང་ནུབ་པ་ལྟ་བུའི་རྩེ་མོར་
ཁྲོ་བོའི་རྡོ་རྗེ་རྩེ་ལྔ་པ་ཁ་གདེངས་པས་མཚན་པ་ནི་གུར། འོད་ཟེར་ཕྱིར་འཕྲོས་པས། ཕྱི་
རོལ་དུ་ཡེ་ཤེས་ཀྱི་མེ་ཕུང་ཁ་དོག་སྣ་ལྔ་པ་གཡས་བསྐོར་དུ་འུར་སྒྲ་དང་བཅས་ཏེ་འབར་བ་
ནི་མེ་རིའོ། །ཡན་ལག་བཞི་པ་ལྟར་ན། ཧཱུྃ་ལས་འོད་ཟེར་ཕྱོགས་མཚམས་སུ་འཕྲོས་པས་
རྭ་བ། སྟེང་དུ་འཕྲོས་པས་གུར། ར་གུར་ལས་འོད་ཟེར་འོག་ཏུ་འཕྲོས་པས་ས་གཞི་གསལ་
འདེབས་པ་ཡིན་གསུངས། དེའི་ཚད་ཇི་ཙམ་སྒོམ་སྙམ་ན། དག་པ་རྡོ་རྗེ་སྒྲོན་མར་སྲིད་རྩེ་
ནས་གསེར་གྱི་ས་གཞི་ཐུག་པའི་བར་དང་། གཉིས་མེད་རྡོ་རྗེས། དམྱལ་བའི་ས་གཞི་ལ་
ཐུག་པའི་བར་དང་། མཚོ་སྐྱེས་རྡོ་རྗེས། བློས་ཇི་ལྟར་འཚམས་པར་སྒོམ་པར་བཤད་པ་
གསུམ་ལས། འདིར་ཕྱི་མ་དང་མཐུན་པས། ཇི་ལྟར་ཆུང་ཡང་དཔག་ཚད་བརྒྱའི་ཚད་ལས་
མི་ཞན་པ་སྟེ། ཆེ་བ་བློས་ཇི་ལྟར་ལྕོགས་པའོ་གསུངས། སྐབས་འདི་དག་ཏུ་མཆེད་གཉིས་
ཀྱི་བཞི་དྲུག་སོགས་སུ། དྲ་བ་ཞེས་བཤད་པ་ཡོད་མོད། འདིར་ནི་འགྲེང་བུར་ལངས་པ་ལ་
ར་བ་དང་། ཆུར་རྒྱུགས་སུ་གནས་པ་ལ་དྲ་བ་ཞེས་པའི་ཐ་སྙད་མཛད་དོ། །སྤྱིར་པཉྩ་ར་
ཞེས་པ་དྲ་བ་དང་། གུར་དང་། གཟེབ་སོགས་ལ་ཐུན་མོང་དུ་འཇུག་པས། རྡོ་རྗེ་གུར་གྱི་
རྒྱུད་ལ། རྡོ་རྗེ་གཟེབ་དང་། དྲ་བའི་རྒྱུད་སོགས་སུ་བསྒྱུར་བ་དང་འདྲ་གསུང་སྟེ། འདི་ལ་
བསམ་ནས། དྲ་བ་དང་གུར་གཉིས་དོན་གཅིག་ཏུ་མཛད་པའང་ཡོད་དོ། ། །
གསུམ་པ་སྦྱང་གཞི་ནི། མ་དག་པ་སྣོད་ཀྱི་སྣང་བ་དང་། ཁྱད་པར་རང་གི་སྔ་མ་
རྣམས་སུ་གཞན་གྱི་སྒོ་གསུམ་ལ་བར་ཆད་བྱས་པའི་རང་གཟུགས་འདིར་རང་འདོད་པའི་
གེགས་སུ་གྱུར་པའི་བར་ཆད་ཀྱི་སེམས་སྣང་ཐམས་ཅད་འདིར་བསྒྱུར་བའོ། །
གཉིས་པ་ཐུན་མོང་མིན་པ་ནི། གུར་ལས། དམ་ཚིག་རྡོ་རྗེ་བསྲུང་དོན་དུ། །སྦས་
པའི་སྤྱོད་ཡུལ་འདི་གསུངས་པ། །ཞེས་སོགས་ཀྱིས་བསྟན་པ་སྟེ། རྩ་རྒྱུད་དུ་སྦས་པ་བཤད་
རྒྱུད་རྡོ་རྗེ་གུར་ལས་བཤད་པའི་ཁྲོ་བཅུའི་སྲུང་འཁོར་རོ། །འདི་ལ་ཁྲོ་བཅུ་སོ་སོའི་དང་།



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ཡོངས་རྫོགས་ཀྱི་མངོན་རྟོགས་གཉིས་ལས་འདིར་ཕྱི་མ་ཡིན་ལ། དེ་ལའང་བདག་སྲུང་བ་
དང་གནོད་པ་ཕྱིར་ཟློག་གཉིས་ལས་དང་པོ་ནི། འཁོར་ལོའི་དབུས་སུ་རང་ཉིད་ཧཱུཾ་མཛད་
བསྒོམ་ནས། གཙུག་ཏོར་འཁོར་བསྒྱུར་སྟེང་དུ་བསྒོམ་ཞིང་། ཁྲོ་བོ་གཞན་རྣམས་ཞལ་ནང་
གཟིགས་ཁོ་ན་དང་། འཁོར་ལོ་གཡས་སུ་འཁོར་བ་ལས་མེ་འབར་བས་དགྲ་བགེགས་
བསྲེགས་ཏེ་ཆོས་ཉིད་དུ་སྟིམ་པ་དང་། སྔགས་གཞན་མི་བཟླ་བར་རཀྟ་ལན་གསུམ་གྱིས་
བསྟན་པར་བྱས་པ་ཙམ་ཡིན་གསུངས། །
གཉིས་པ་ཕྱིར་ཟློག་པ་ལ་གསུམ། རྟེན་བསྐྱེད་པ། བརྟེན་པ་བསྐྱེད་པ། ལས་ལ་
སྦྱར་བའོ། །དང་པོ་ལ་གནས་ནི་ཐུན་མོང་བའི་སྲུང་འཁོར་གྱི་ནང་། སྣ་ཚོགས་རྡོ་རྗེའི་ལྟེ་
བར་རོ། །གདན་ནི་པཾ་ལས་སྣ་ཚོགས་པདྨ། རཾ་ལས་ཉི་མའི་སྟེང་དུའོ། །ས་བོན་ནི་ཧཱུཾ་
ལས་སོ། །ངོ་བོ་ནི། འཁོར་ལོ་སེར་པོ་རྩིབས་བཅུ་པ་སྟེ། འདི་ལ་སྤྱིར་མཛེས་པ་རྒྱན་གྱི་
འཁོར་ལོ། ཆོས་ཀྱི་འཁོར་ལོ། མཚོན་ཆའི་འཁོར་ལོ་སོགས་ཡོད་པ་ལས་འདིར་ཕྱི་མ། དེ་
ལའང་རྩིབས་སྦུབས་ཅན་དང་། སྦུབས་མེད་གཉིས་ལས་འདིར་སྦུབས་ཅན། དེ་ལའང་མུ་
ཁྱུད་ཡོད་མེད་ཀྱི་འདོད་ལུགས་གཉིས་ལས། འདིར་མུ་ཁྱུད་ཡོད་པའོ། །དབྱིབས་ནི་སྟེང་
འོག་མདུང་རྟིང་ཁ་སྤྲོད་ལྟ་བུ་སྟེ། སྟེང་འོག་གི་རྩེ་མོ། འོག་གཞིའི་རྡོ་རྗེའི་ལྟེ་བ་དང་། སྟེང་
གི་རྡོ་རྗེ་རྩེ་ལྔ་པ་ལ་རེག་ལ་མ་འབྱར་བ་ལྟེ་བར་མུ་ཁྱུད་ཀྱིས་བསྡོམས་པ་ལྟ་བུ་ལས་ཕྱོགས་
མཚམས་བརྒྱད་དུ་རྩིབས་བརྒྱད་གྱེས་པ་དེ་ཡང་སུམ་ཆ་ལྟེ་བ། སུམ་ཆ་རྩིབས་ཀྱི་སྦོམ་ས།
སུམ་ཆ་རྩིབས་ཀྱི་ཕྲ་བ་སྟེ། འདི་ནི་སྦུབས་མེད་པ་རལ་གྲི་སོ་གཉིས་ལྟ་བུ་སྟེ། ཆ་སྔ་མ་
གཉིས་ནི་སྦུབས་ཅན་ཡིན་ནོ། །
དེ་ལ་རྩིབས་ཀྱི་རྩེ་མོ་རྣོ་བ། ཁོག་པ་སྟོང་པ། ཡངས་ཤིང་རྒྱ་ཆེ་སྟེ་དཔག་ཚད་བརྒྱ་
སོགས་ཡོད་པ། གོ་སྐབས་མེད་པ་སྟེ། བར་མཚམས་མེད་པར་འཁོར་བའོ། །བྱིན་གྱིས་
རློབ་པའི་སྔགས་དོན་ནི། ཨོཾ་དཔལ། བཛྲ་རྡོ་རྗེ། ཙཀྲ་འཁོར་ལོ། རཀྟ་སྲུང་བ། ཧཱུྃ་གཉིས་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
བདག་དང་། བསྲུང་བྱ་གཞན། བྷོ་སྟོབས་འཕྲོག་པའོ། །
གཉིས་པ་བརྟེན་པ་བསྐྱེད་པ་ནི། བསྙེན་སྒྲུབ་བཞིས་བསྐྱེད་པ་སྟེ། དངོས་གཞི་
འབྲིང་ལྟར་ན། དམ་ཚིག་པ་ས་བོན་ལས་བསྐྱེད། སྐྱེ་མཆེད་སྐུ་གསུང་ཐུགས་བྱིན་གྱིས་
བརླབས་ནས། དབང་མི་སྐུར་བར་དབུ་རྒྱན་རང་ཆས་སུ་སྒོམ་པ་ཡིན་ཞིང་། བསྡུས་པའི་
བསྡུས་པ། ཡེ་ཤེས་པ་ལྷ་མོ་བཞིས་དགུག་གཞུག་ཅིང་དགྱེས་པ་བསྐྱེད། དབང་སྐུར་ནས་
སོ་སོར་རྒྱས་འདེབས་ལ། བསྡུས་པའི་རྒྱས་པ་ལྟར་ན། དམ་ཚིག་པ་ས་བོན་ལས་སྐྱེད། སྐུ་
གསུང་ཐུགས་ཙམ་བྱིན་གྱིས་བརླབས་ནས། དབང་མི་སྐུར་བར་དབུ་རྒྱན་རང་ཆས་སུ་སྒོམ་
པ་ཡིན་ཞིང་། བསྡུས་པའི་བསྡུས་པ་ལྟར་ན་ཁྲོ་བོ་བཅུ་གཅིག་དབུ་རྒྱན་རང་ཆས་སྐད་ཅིག་
མས་བསྐྱེད་པ་ཙམ་ཡིན་པས། དེ་དག་གང་བྱས་ཀྱང་རུང་མོད། འདིའི་འདོན་བྱ་དཀྱུས་མ་ནི།
ས་ཆེན་གྱི་ཁྲོ་བཅུའི་བསྲུང་འཁོར་ཟུར་ན་གཞུགས་པ་དེ་འདིར་ཇི་ལྟ་བ་བཞིན་བསམ་པ་
ཡིན་ལ། དེ་ཉིད་ནི་བ་རི་བ་ལུགས་ཀྱི་མངོན་རྟོགས་ཡིན་པས། མན་ངག་ལུགས་འདིར་བླ་
མའི་ཞལ་ནས་ཅུང་ཟད་བླངས་ཏེ་མཛད་དོ་གསུང་། དེ་ལ་དང་པོ་དམ་ཚིག་པ་བསྐྱེད་པ་ལ།
གང་དུ་སྐྱེད་པའི་གནས་ནི། འཁོར་ལོའི་ནང་དུ་སྟེ། ལྟེ་བ་དང་སྟེང་འོག་གི་བར་རྣམས་དང་།
མུ་ཁྱུད་འོག་མའི་ནང་། རྩིབས་བརྒྱད་ཀྱི་ཐད་ཀྱི་བར་རྣམས་སུ་གདན་པད་ཉིའི་སྟེང་དུ། ས་
བོན་ནི་ཁྲོ་བོ་བཅུ་ཧཱུྃ་ལས་དང་། གཙུག་ཏོར་འཁོར་བསྒྱུར་བྷོ་ལས་སོ། །དེ་ཡང་དེ་ཧཱུཾ་ལས་
བསྐྱེད་པའི་རྒྱུ་མཚན། ཕྱིར་ཟློག་གི་ནུས་པ་ལ་བྷོ་ཉིད་བཟང་བ་སྟེ། དེའི་རྒྱུ་མཚན། བ་ལ་
རྐྱེན་ལ་བྱིན་པས་བ་ལ་སྟོབས། ཧ་ལ་ར་བྱིན་པས་ཧ་ར་འཕྲོག་པ། གང་གི་ན་ཀླད་ཀོར་མ་
ལ་ར་བྱིན་པས་མཱ་ར་དགྲ་བོའམ། བདུད་ཀྱི་འོ་ཞེས་པ་དེ་ལྟ་བུ་ཞིག་འབྱུང་བས་སོ། །གཞན་
ནི་དཀྱུས་བཞིན་ལ། ལྷའི་ངོ་བོ་དང་ཕྱག་མཚན་ལ། དབུས་དང་ཕྱོགས་བཞིའི་ཁྲོ་བོ་ནི།
བརྗིད་ཁྲོའམ་སྲིན་པོ་ཁྲོས་པའམ། གཤིན་རྗེ་ཁྲོས་པའི་ཁྲོ་བོ་ཡིན་ལ། གཞན་རྣམས་ནི་
མཛེས་ཁྲོའམ། རོལ་པའི་ཁྲོ་བོའམ། གནོད་སྦྱིན་ཁྲོས་པའི་ཁྲོ་བོ་ཡིན་ནོ། །ཕྱག་མཚན་ལ་
GHI



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
འཁོར་ལོ་ནི། ཆོས་ཀྱི་འཁོར་ལོ་སྟེ། ལྟེ་བའི་མུ་ཁྱུད་དང་། མཐའི་མུ་ཁྱུད་གཉིས་དང་ལྡན་པ།
ཐོ་བ་ནི་ཡུ་བ་རང་ཁྲུ་གང་བ། རྡོ་རྗེ་ཕྱེད་པས་མཚན་པ། བེ་ཅོན་ནི་རྡོ་རྗེ་རྩེ་ལྔ་པ་ཕྱེད་པས་
ཡུ་བ་ལ་མཚན་པ་བརྒྱད་བཞོག་ཅན། པདྨ་སླ། རྡོ་རྗེ་ནི་རྩེ་ལྔ་པ། རལ་གྲིའང་སླ། ལྕགས་
ཀྱུའང་རྩ་རྩེ་རྡོ་རྗེས་བརྒྱན་པ་ལ་ལྕགས་ཀྱུས་མཚན་པ། དབྱུག་པ་ནི་བེ་ཅོན་དང་འདྲ་བ་
ལས་རྩེ་མོར་རྡོ་རྗེ་རྩེ་ལྔ་པ་ཕྱེད་པས་མཚན་པ། གཏུན་ཤིང་ནི་སྐེད་པ་ཕྲ་ཞིང་མགོ་འཇུག་
ཟླུམ་པོ། སྡིགས་མཛུབ་ནི་རྡོ་རྗེ་ཁུ་ཚུར་ལ་མཛུབ་མོ་བསྐྱངས་པ། གཞན་སླའོ། །ཡན་ལག་
གཉིས་པ་ནི། སྐྱེ་མཆེད་སྐུ་གསུང་ཐུགས་བྱིན་གྱིས་བརླབས། གསུམ་པ་ནི་སྤྱན་དྲངས་ཏེ།
ལྷ་མོ་བཞིས་རིམ་བཞིན་དམ་ཚིག་པ་རང་རང་གི་སྤྱི་བོ་དང༌། སྤྱི་བོ་ནས་ཐིམ་པ་དང༌།
དབྱེར་མེད་དུ་དང་། ཡེ་ཤེས་པའི་ངོ་བོར་གྱུར་པས་དགྱེས་པ་བསྐྱེད་པའོ། །བཞི་པ་ནི་རྒྱས་
བཏབ་པ་སྟེ་ཤེས་པར་བྱའོ། ། །
གསུམ་པ་ལས་སྦྱར་ལ་གསུམ། ཟབ་པའི་གནད་ལྔའི་ཉམས་ལེན། དམོད་པ་མདོར་
ཞིང་བརྟན་པར་བྱ་བ། སྦྱང་གཞི་སྦྱོང་བྱེད་ངོ་སྤྲད་པའོ། །དང་པོ་ལ་ཟབ་པའི་གནད་ལྔ་སྟེ།
གཙོ་བོ་འཕོ་བའི་གནད། བསྲུང་བྱ་སྦ་བའི་གནད། ལྷའི་རྣམ་པའི་གནད། འཁོར་ལོ་
འཁོར་ཞིང་བྱད་མ་སྒྲལ་བའི་གནད། སྔགས་ཟློས་པའི་གནད་དོ། །དང་པོ་ནི་ཧཱུྃ་མཛད་
ཀྱིས་གཙོ་བོ་མི་བྱ་བར། གཙུག་ཏོར་འཁོར་བསྒྱུར་གྱིས་གཙོ་བོ་བྱས་པ་འདིའོ། །གཉིས་པ་
ནི་ལུས་ངག་ཡིད་གསུམ་སྦ་བ། རྡོ་རྗེའི་གོ་བགོ་བ་སྟེ། དང་པོ་ནི། རང་ཉིད་གཙོ་བོར་
གསལ་བའི་ཐུགས་ཀར་ཧཱུྃ་ལས་བྱུང་བའི་རྡོ་རྗེ་སྔོན་པོ་རྩེ་ལྔ་པ་ལ་ཨུཏྟཱི་ཥའི་སྔགས་ཚར་
གཉིས་ཀྱི་གཡས་སྐོར་གཡོན་སྐོར་དུ་བཀྲིས་པ། དེའི་ལྟེ་བར་ཉི་མའི་སྟེང་དུ་ཧཱུཾ་ཡིག་སྔོན་པོ།
ཟླ་ཚེས་སྟེང་གི་ཐིག་ལེའི་ནང་དུ་བླ་མ། ཧཱུྃ་རང་གི་མདུན་དུ་ཕ་མ། གཡས་སུ་བུ་ཕྲུག །
གཡོན་དུ་སྤུན་ཟླ་རྒྱབ་ཏུ་གཡོག །འོག་ཏུ་ནོར་རྣམས་རྣམ་པ་ཇི་ལྟ་བ་བཞིན་བསམ་པའོ། །
ངག་སྦ་བ་ནི། བླ་མའི་གསུང་ནི། བླ་མ་ཉིད་ཀྱི་ཐུགས་ཀར་བསམ་ལ། རང་གི་ངག་ལ་བར་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཆད་བསྲུང་བའི་ཕྱིར། རང་གི་ལྕེ་རྡོ་རྗེ་དཀར་པོ་རྩེ་ལྔ་པ་མེ་འོད་འབར་བཞིན་པར་བསམ་
ཞིང་། བསྲུང་བྱ་གཞན་རྣམས་ཀྱིས་ནི། བསྒྲིགས་པའི་ཐོག་མ་དང་། བརྩེགས་པའི་སྟེང་
མའི་མིང་ཡིག་དང་པོ། ཧཱུྃ་གི་ཞབས་ཀྱུའི་ནང་དུ་ཆུད་པའམ། དེ་ལ་ཐིམ་པར་བསམ་པ་
གང་རུང་བྱའོ། །ཡིད་སྦ་བ་ནི། ཐམས་ཅད་ཀྱི་སེམས་དང་། གཙུག་ཏོར་འཁོར་བསྒྱུར་གྱི་
ཐུགས་གཉིས་སུ་མེད་པ་ཧཱུཾ་གི་རྣམ་པ་དེར་གསལ་བཏབ་པའོ། །ཞར་བྱུང་གོ་བགོ་བ་ནི།
ཐུགས་ཁའི་ཧཱུཾ་ལས་འོད་ཟེར་སྔོན་པོ་འཕྲོས། བདག་དང་བསྲུང་བྱ་རྣམས་ཀྱི་ལུས་རྡོ་རྗེ་གོ་
མཚམས་མེད་པར་བསྟིམས་ཏེ། རྡོ་རྗེ་གོ་ཁྲབ་ཏུ་གྱུར་པར་བསམ་མོ། །
གསུམ་པ་ལྷའི་རྣམ་པའི་གནད་ནི། སྤྱིར་འཁོར་ལོ་བར་མེད་དུ་འཁོར་བ་ཡིན་ནའང་།
འདིར་རེ་ཞིག་མི་འཁོར་བར་ཕྱམ་མེ་གཞག །དེ་ནས་རྩིབས་མེད་པའི་བར་མཚམས་བརྒྱད་
ཀྱི་འོག་གཞི་རྡོ་རྗེའི་སྟེང་དུ། ཡཾ་ལས་རླུང་གི་དལ་ལྗང་ནག །དེའི་སྟེང་དུ་རཾ་ལས་མེའི་དལ་
དམར་ནག །དེའི་སྟེང་དུ་དགྲ་བགེགས་རྣམས་ལུས་རིད་པ་སོགས་ཆོས་བཞི་ལྡན་དུ་
བསམ་ལ། ཐུགས་ཀའི་ཧཱུྃ་ལས་ཁྲོ་བོ་ལྕགས་ཀྱུ་སོགས་ཐོགས་པ་མང་པོ་སྤྲོས་ནས། གནོད་
བྱེད་ཀྱི་རྣམ་ཤེས་བཀུག་སྟེ་བསྒྲུབ་བྱ་དེ་ལ་བསྟིམ། དེ་ནས་གཙུག་ཏོར་འཁོར་བསྒྱུར་ཤིན་
ཏུ་ཁྲོས་ནས་ཞབས་གཡས་བརྐྱང་དུ་བསྒྱུར་ཞིང་བརྡབས་པ། ཞལ་ནས་ཧཱུྃ་གི་སྒྲ་ཆེན་པོ་
བརྗོད་དེ། ཁྲོ་བོ་གཞན་རྣམས་ལ་སྤྱན་ཆེར་གྱིས་གཟིགས་པས། གཞན་རྣམས་ཀྱང་ཁྲོས་ཏེ།
ཕྱོགས་མཚམས་རྣམས་ཞལ་ཕྱིར་གཟིགས། སྟེང་འོག་རྣམས་ཞབས་གཡས་བརྐྱང་དུ་
བསྒྱུར་བའོ། །བཞི་པ་འཁོར་ལོ་འཁོར་ཞིང་བྱད་མ་བསྒྲལ་བའི་གནད་ནི། འཁོར་ལོ་ལ་
གཡོན་དུ་ཤུགས་དྲག་ཏུ་འཁོར་བས། གནོད་བྱེད་ཀྱི་ལུས་རླུང་གི་གྱེན་ལ་བསྐྱོད། རྐང་པ་
ནས་རིམ་བཞིན་འཁོར་ལོས་བཏུབས། བཏུབས་པ་རྣམས་མེས་བསྲེགས། བསྲེགས་པ་
རྣམས་རླུང་གིས་རྗེས་མེད་དུ་གཏོར། རྣམ་པར་ཤེས་པ་ནི་མི་བསྐྱོད་པའི་ཞིང་དུ་སྐྱེས་པ་
སོགས་བྱའོ། །



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
སྔགས་བཟླས་པའི་གནད་ནི། འདོན་བྱའི་སྔགས་ཉིད་དམིགས་པའི་གནད་དང་
ལྡན་པས་བཟླ་བ་སྟེ། དེ་ལ་སྔགས་དོན་ནི། ནམཕྱག་འཚལ་ལོ། །ས་མནྟ་ཀུན་ནས་དང་བས།
བུཊྛཱ་ནཾ། སངས་རྒྱས་ལའོ། །ན་མཕྱག་འཚལ་ལོ། །ས་མནྟ་ཀུན་ནས་དང་བས། དྷརྨ་ནཾ་ཆོས་ལ། ན་མཿ ཕྱག་
འཚལ་ལོ། །ས་མནྟ་ཀུན་ནས་དང་བས། སདྡྷཱ་ནཾ་དགེ་འདུན་ལའོ། །ཨོ་འབྱུང་གནས། སིཏྟ་ཏ་པ་ཏྲེ་གདུགས་
དཀར་པོ་ཅན། ཨོ་འབྱུང་གནས། བྷི་མ་ལ་དྲི་མ་མེད་པ། ཨེ་འབྱུང་གནས། ཀཾ་ཀ་ར། པྲ་ཏཾ་གི་ར་བཛྲ་ཚུལ་
མིན་པ་ཀླག་པའི་རྡོ་རྗེ། ཨུཊྛི་ཥ་ཙཀྲ་བནྟི། གཙུག་ཏོར་འཁོར་ལོས་བསྒྱུར་བ། སརྦ་ཐམས་ཅད། ཡན་འཁྲུལ་
འཁོར། མན་སྔགས། མུ་ལ་ཀརྨ་རྩ་བའི་ལས། བནྡ་ནཾ་ཆིངས། ཏ་ཊ་ནི་ཟློག་པ། ཀི་ལ་ནི་ཕུར་བུ། མ་མ་
བདག ཀྲི་ཏྟ་བྱས་པ། ཡེ་ན་གལ་ཏེ། ཀེ་ན་བྱེད་ན། ཙིཏྟ་སེམས། ཀྲི་ཏནྟ་ད་དེ་དག སརྦནྡྷ་ཐམས་ཅད།
ཚིནྡྷ་ཚིནྡྷ་བཏུབས་བཏུབས། བྷིནྡྷ་བིན་ཕུག་ཕུག ཙི་རི་ཙི་རི་ཕྱེ་མར་གྱིས་ཕྱེ་མར་གྱིས། གི་རི་གི་རི་ཤིག་
ཤིག །མཱ་ར་མཱ་ར་སོད་སོད་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃ་ཆོས་དབྱིངས་ལ་ཡུལ་ཡུལ་ཅན་མེད་པ། ཕཊ་ཕཊ་
ཕཊ། ངན་སོང་གི་ཉེས་པ་འཇོམས་པའོ། །རྣམས་མཆན་བུ་བཞིན་ནོ། །འོ་ན་འདི་བཟླ་བའི་ཚེ།
དམིགས་པ་ཇི་ལྟར་བྱེད་སྙམ་ན། གོང་མས་གསལ་བར་བཤད་པ་མེད་ཀྱང་། རྗེ་བཙུན་གྱི་
གསུང་སྒྲོས། ན་རོ་བནྡི་གཤིན་རྗེ་གྲགས་ཀྱིས་བྲིས་པའི་ཨུཎྜི་ཥའི་ཁ་སྐོང་དུ་བཤད་པ་
བཞིན་ཏེ། ཐོག་མར་དཀོན་མཆོག་གསུམ་ལ་ཕྱག་འཚལ་བ་ནི། བདེན་པའི་སྟོབས་བརྗོད་
པ་ཡིན་ལ། དེ་ནས་ཨོ་སིཏྟ་ཏ་པ་ཏྲེ་ནས་ཙཀྲ་བརྟའི་བར་གྱིས་ནི། འཁྲུལ་འཁོར་ངན་
སྔགས་སོགས་ཀྱིས་གནོད་འཚེ་བྱེད་པའི་བསྒྲུབ་བྱ། གདུགས་དཀར་པོ་ཅན་སོགས་ཡོན་
ཏན་བཞི་ལྡན་གཙུག་ཏོར་འཁོར་ལོས་བསྒྱུར་བ་རང་ཉིད་གཙོ་བོ་གསལ་བཏབ་ནས་ཁྲོ་བོ་
གཞན་རྣམས་ཀྱང་དྲན་པ་ཙམ་བྱེད། སརྦ་ཡནྡྲ་ནས་སརྦནྟའི་བར་གྱིས་ནི། འཁྲུལ་འཁོར་
ངན་སྔགས་སོགས་ཀྱིས་གནོད་འཚེ་བྱེད་པའི་བསྒྲུབ་བྱ་གཙོ་བོ་གསལ་བཏབ། ཚིནྡྲ་ནས་
མཱ་རའི་བར་གྱིས་ནི། དེ་ཉིད་ཀྱི་ལུས་ངག་བཏུབ་པ་དང་། འཆིང་བ་སོགས་སྔགས་དོན་
བཞིན་གསལ་གདབ། ཧཱུྃ་བཅུས་ནི་ཁྲོ་བོ་གསལ་གདབ། ཕཊ་གསུམ་གྱིས་ནི། སྟེང་འོག་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
བར་གསུམ་གྱི་ཁྲོ་བོ་གསུམ་བྱེ་བྲག་དུ་གསལ་བཏབ་པའོ་གསུངས་སོ། །དེ་ནས་བྷ་ཡ་ནའི་
སྔགས་ནི། མ་ཧཱ་མ་ཡའི་རྒྱུད་སྟོང་ཕྲག་བཅུ་གཉིས་པ་ལས་འབྱུང་བ་སྟེ། འདི་རྡོ་རྗེ་རིགས་
ཀྱི་ཁྲོ་བོ་གང་ཡང་རུང་བའི་སྔགས་ཀྱི་ཤམ་བུ་ལ་གཏགས་ཏེ་བཟླས་ན་སྔ་མའི་ནུས་པ་སྟོང་
འགྱུར་དུ་འགྱུར་བས། ཕྱག་ལེན་གྱི་དཀྱུས་ལ་བཞུགས་པའོ། །དམོད་པ་འདོར་ཞིང་བརྟན་
པར་བྱ་བ་ལ། དང་པོ་དམོད་འདོར་ནི། ངག་ཏུ་དཀྱུས་ལྟར་བརྗོད་ཅིང་། ལུས་ཀྱི་ཐལ་མོ་
བརྡབ་ལ། ཡིད་ཀྱི་བསམ་པ་ནི། ལག་མཐིལ་གཉིས་སུ་སྣ་ཚོགས་རྡོ་རྗེ་རི་རབ་ཙམ་གྱི་ལྟེ་
བར་ཧཱུྃ་གིས་མཚན་པ་རེ་བསམ་ལ། གཡོན་གྱི་མཐིལ་དུ་གནོད་བྱེད་བསམ་སྟེ། བརྡབ་
པས་མེས་བསྲེགས་ཤིང་། འཚིར་བའམ་ཉེར་བས་རྡུལ་ཕྲན་ལྟར་བཏང་ལ། ལས་གཞུགས་
མནན་པས་བསྡུ་བ་བྱ་བ་ཡིན་པས། རོ་མ་ཞབས་འོག་ཏུ་གཞུག་པར་བསམ་མོ། །
གཉིས་པ་བརྟན་པར་བྱ་བ་ནི། ངག་ཏུ་ཧཱུྃ་རིང་ལན་གཉིས་བརྗོད་པས། དང་པོའི་ཚེ་
ཕྱོགས་མཚམས་ཀྱི་ཁྲོ་བོ་ནང་གཟིགས་དང་། སྟེང་འོག་བར་གསུམ་གྱི་ཁྲོ་བོ་ཞབས་གཡས་
རྐྱང་དུ་བསྒྱུར། གཉིས་པའི་ཚེ་འཁོར་ལོ་གཡས་སྐོར་དུ་བསྒྱུར་ཞིང་། རྗིད་དང་ལྡན་པར་
བསམ་ལ། རཀྟ་ལན་གསུམ་གྱིས་བསྲུང་འཁོར་ཉམས་སུ་བླངས་པའི་བྱིན་རླབས་བསྟན་
པར་བྱ་གསུངས་སོ། ། །
གསུམ་པ་སྦྱང་གཞི་ནི། བསྲུང་འཁོར་ཙམ་གྱི་སྦྱང་གཞི་ནི་སྔ་མ་དང་མཐུན་ལ། སྒྲུབ་
ཐབས་ཀྱི་དབང་དུ་བྱས་ན། གནས་སྣོད་ཀྱི་སྣང་བ་ནི་རྟེན་འཁོར་ལོས་སྦྱོང་ལ། བརྟེན་པ་
ཡན་ལག་བཞིས་རིམ་བཞིན། སྐྱེ་གནས་སུ་ལུས་བླངས་པ། སྐྱེ་མཆེད་ཡོངས་སུ་རྫོགས་པ།
བསམ་པ་ནར་སོན་པ། རང་རང་གི་བྱ་བ་ལ་དབང་བསྒྱུར་བ་རྣམས་སྦྱོང་ཞིང་། དབང་
བསྒྱུར་ནས་དགྲ་འདུལ་གཉེན་སྐྱོང་གི་བྱ་བ་སྣ་ཚོགས་པ་ནི། ལས་སྦྱར་གྱི་ཟབ་གནད་ལྔས་
སྦྱོང་བ་ཡིན་ནོ། །དེ་དག་ནི་ཀུན་རྫོབ་དྲང་དོན་གྱི་སྲུང་འཁོར་ཏེ་དོན་དམ་ལྟར་ན། ཚེ་
རབས་སྔ་མ་རྣམས་སུ་གཞན་ལ་བར་ཆད་བྱས་པའི་ལས་གཟུགས། འདིར་རང་ཉིད་ལ་
༥
64



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
བར་ཆད་ཀྱི་རྣམ་པར་ཤར་བ་ནི། རང་སེམས་སྐྱེ་མེད་ཀྱི་ཆོ་འཕྲུལ་དུ་ཐག་བཅད་པས་ནི།
སྲུང་འཁོར་འཁོར་འདས་དབྱེར་མེད་ཀྱི་གནད་ལ་ངེས་པ་རྙེད་ཅིང་། བར་ཆད་དངོས་གྲུབ་
དུ་ལེན་པའི་གནད་ལའང་མྱོང་བ་ཐོན་པར་འགྱུར་རོ། ། །
གཉིས་པ་དངོས་གཞི་ལ་མདོར་བསྟན་རྒྱས་བཤད་གཉིས་དང་པོ་ནི། བླ་མེད་འདི་
གཉིས་ལྷ་སྒོམ་པ་ཙམ་དང་། བདག་ཉིད་ལྷར་སྒོམ་པ་ཙམ་དང་། ཡབ་ཡུམ་ཞལ་སྦྱོར་དུ་
སྒོམ་པ་ཙམ་གྱིས། གཞན་ལས་ཁྱད་པར་དུ་འཕགས་པ་ནི་མ་ཡིན་ཏེ། རྒྱུད་སྡེ་འོག་མ་
གསུམ་ལའང་རིམ་བཞིན་ཡོད་པས་སོ། །དེས་ན་འབྲས་བུ་ཐར་བའི་རྣམ་པ་དང་མཐུན་
ཞིང་དེ་ཉིད་ཐོབ་པར་ནུས་པ་དང་། སྦྱང་གཞི་འཁོར་བའི་རྣམ་པ་དང་མཐུན་ཞིང་དེ་ཉིད་རྩ་
བ་ནས་སྦྱོང་བར་ནུས་པ་གཉིས་ལས། སྔ་མ་ཙམ་ནི་རྣལ་འབྱོར་རྒྱུད་ལའང་ཡོད་ལ། ཕྱི་མ་
ནི་འདིའི་ཐུན་མོང་མིན་པའི་ཁྱད་ཆོས་ཡིན་པས། འདིའི་སྒོ་ནས་ཁྱད་པར་དུ་འཕགས་པ་
ཡིན་ནོ། །དེ་ཉིད་ཀྱི་ཕྱིར་འདི་ལ་སྦྱང་གཞིའི་གནད་ཤེས་དགོས་པ་ཡིན་པས། འདི་ལ་སྤྱིར་
སྦྱང་གཞིའི་འདོད་ཚུལ། འགོས་ཀྱི་སྟོང་མཐུན་ཆེན་མོར། སྐྱེ་བ་སྔ་མ་གསུམ། ཕྱི་མ་
གསུམ། འདི་དང་བདུན་གྱི་རྣམ་པ་དང་མཐུན་པར་སྦྱར་ནས་སྦྱང་གཞིར་བྱེད། དེའི་རྗེས་
འབྲང་བརྔོག་ཉི་མ་སེང་གེའི་རྒྱུད་འགྲེལ་ལས། འདིའི་སྐྱེ་བ་སྔ་ཕྱི་གཉིས་འདི་དང་གསུམ་
སྦྱང་གཞིར་བྱེད། ཇོ་ནང་པ་དོན་དམ་ཆོས་དབྱིངས་ཁོ་ན་དང་། བོ་དོང་པ་མི་ཤིགས་པ་ཁྱད་
པར་གསུམ་ལྡན་དང་། དགེ་ལྡན་པ་ཕྲ་བའི་ལུས་སེམས་ཁོ་ན་སྦྱང་གཞིར་བྱེད་ལ། འདིར་
དཔལ་ས་སྐྱ་པའི་བཞེད་ཀྱང་རྒྱ་ཆེ་བའི་སྦྱང་གཞི། ཟབ་པའི་སྦྱང་གཞི། གཙོ་ཆེ་བའི་སྦྱང་
གཞི། ཞེས་བྱ་བ་བཞིར་འབྱེད་ཀྱང་། དོན་གྱིས་དྲིལ་ན། སེམས་ཉིད་འདི་ཁོ་ན་སྟེ། དེ་ཡང་
སྣང་སྲིད་ཐམས་ཅད་ཀྱི་བག་ཆགས་སེམས་ལ་གནས། དེར་གནས་ཚད་ལུས་ལ་རྩ་ཡི་གེའི་
ཚུལ་དུ་ཚང་། དེར་ཚང་ཚད་ཕྱི་རོལ་དུ་གདུགས་ཀྱི་གྲིབ་མ་བཞིན་དུ་འཆར་བ་ཡིན་པས།
ལུས་དང་སེམས་དང་ཕྱི་སྣོད་གསུམ་དུ་འབྱེད་པ་སྙམ་བྱེད་ཀྱང་། དོན་སེམས་ལས་གཞན་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
དུ་ཅུང་ཟད་ཀྱང་མི་འདོད་དོ། །དེ་ལྟར་ན་སྦྱང་གཞི་འཁོར་བ་ལ་ངེས་པར་འབྱུང་བའི་བློ།
ཕྲ་མེན་མའི་བུས་མ་རང་ངོ་ཤེས་པ་ལྟ་བུ་ཞིག་དགོས། སྦྱོང་བྱེད་ལམ་ལ་བརྩོན་འགྲུས་
འདོད་འཇིགས་སྐྱེས་པ་ལྟ་བུ་ཞིག་དགོས། དེ་ལྟ་བུའི་གཞི་ལམ་གནད་དུ་སོང་བ་ལས།
སྦྱང་འབྲས་མཆོག་གི་དངོས་གྲུབ་བསླུ་མེད་དུ་ཐོབ་ངེས་པ་ཡིན་ནོ། །དེ་ལྟ་བུའི་གཞི་ལམ་
འབྲས་གསུམ་སེམས་ཉིད་གསལ་སྟོང་གཅིག་པུར་ཐག་ཆོད་ནས། དེ་གསུམ་དབྱེར་མེད་
ཀྱི་གནད་ལ་ངེས་ཤེས་རྙེད་དེ། སྦྱང་གཞི་ཐམས་ཅད་སྦྱོང་བྱེད་གཅིག་ཉིད་ཀྱིས་སྦྱོང་ཞིང་།
སྦྱང་གཞི་གཅིག་ཉིད་ལའང་། སྦྱོང་བྱེད་དུ་མ་འཇུག་པའི་ཚུལ་ཁོང་དུ་ཆུད་ནས། སྤྱི་དང་ངོ་
སྐལ་ལམ། ཐུན་མོང་དང་ཐུན་མོང་མིན་པའི་སྦྱང་ཚུལ་རྨད་དུ་བྱུང་བ་ནི། ཟབ་མོ་སློབ་
བཤད་ཀྱི་ཚེ་ཡིན་ལ། ཐུན་མོང་བ་ཚོགས་བཤད་ཀྱི་ཚེ་ནི། མངོན་རྟོགས་ཚར་གཅིག་ཉིད་
ཀྱིས། སྐྱེ་བ་ཕྱེད་བཞི་སྦྱོང་བའི་ཚུལ་འདི་ལྟར་ཡིན་ཏེ། སྔོན་འགྲོ་བསོད་ནམས་ཚོགས་
བསག་གི་སྐྱེ་བ་ཡང་སྔ་མའི་སྐྱེ་སྲིད་ཀྱི་མ་དག་པའི་སྣང་བ་སྦྱངས་ནས། ཡེ་ཤེས་ཚོགས་
གསོག་གིས། ཡང་སྔ་མ་དེའི་འཆི་སྲིད་སྦྱངས་པས་གཅིག །དེ་ཡང་ཐུན་མོང་བའི་སྲུང་འཁོར་འཁོར་ལོ་
དང་བཅས་པས་རྟེན་སྣོད་སྦྱོང་ཞིང་། གཙུག་ཏོར་འཁོར་བསྒྱུར་གྱིས་རང་ཉིད་སྦྱོང་ལ། ཁྲོ་བོ་བཅུས་རང་གི་འཁོར་རམ་ཟླ་
གྲོགས་ཏེ་རྟེན་བཅུད་ཀྱི་སྣང་བ་སྦྱོང་བ་ཡིན་ནོ། །སྲུང་འཁོར་གཉིས་པོས་སྐྱེ་བ་སྔ་མའི་སྐྱེ་སྲིད་སྦྱངས་
ནས། གཙུག་ཏོར་འཁོར་བསྒྱུར་ཞུ་བས་སྔ་མ་དེའི་འཆི་སྲིད་སྦྱངས་པས་གཉིས། སྒྲུབ་
ཐབས་དངོས་གཞི་ནས། ལྷ་མ་བསྡུས་བར་གྱིས་ཚེ་འདིའི་སྐྱེ་སྲིད་སྦྱངས་ནས། ལྷ་བསྡུས་
པས་འཆི་སྲིད་སྦྱངས་པས་གསུམ།དེ་ནས་ཐུན་ཕྱི་མ་ལ་མ་ཞུགས་བར་གྱི་ཐུན་མཚམས་ཀྱི་
ལྷས། སྐྱེ་བ་ཕྱི་མའི་སྐྱེ་སྲིད་འཚལ་བྱེད་ཙམ་སྦྱངས་པས་ཕྱེད་ཕྱེད་དེ་ལྟར་རོ། ། །
གཉིས་པ་རྒྱས་པར་བཤད་པ་ལ་དྲུག་ལས། དང་པོ་གཞལ་ཡས་ཁང་བསྐྱེད་པ་རྣམ་
པར་སྣང་མཛད་ཀྱི་ཡན་ལག་སྟེ། དེ་ཡང་ལམ་བྱེད་རྣམ་པ་བཞིའམ་དྲུག་གི་སྒོ་ནས་ཉམས་
སུ་བླངས་ཚུལ་ནི། སྦྱང་གཞི་གཟུགས་ཕུང་སྦྱོང་བྱེད་གཞལ་ཡས་ཁང་གི་རྣམ་པར་བསྐྱེད་



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
པ་ནི། རྣམ་པ་ལམ་བྱེད། དེ་ཉིད་རྣམ་སྣང་དུ་མོས་པ་ནི། མོས་པ་ལམ་བྱེད། དེ་ཡང་འབྲས་
དུས་ཀྱི་རྣམ་སྣང་དངོས་ཡིན་སྙམ་པ་ནི། འབྲས་བུ་ལམ་བྱེད། རིམ་བཞིན་དེ་དང་དེར་ཞེན་
པ་དང་། དེ་དང་དེ་ལ་འབྲེལ་བ་ཡོད་པས། ཞེན་པས་ཞུགས་ན་འབྲེལ་བས་མི་སླུ་བ་གཉིས་
ནི་བྱིན་རླབས་ལམ་བྱེད་ཅེས་བྱ་བ་གཅིག་ཉིད་དུ་བསྡུས་པའི་ཁྱད་པར་ལས་སོ། །
དེ་ལྟ་བུའི་ཡན་ལག་དང་པོ་འདི་ཡང་ཕྱེ་ན་བཞི་སྟེ། གཞི། རྟེན། རྐྱེན། གནས་
ཐབས་ཀྱི་ཡན་ལག་གོ །དེ་ལ་དང་པོ་ནི་ཆོས་འབྱུང་སྟེ། དེ་ཉིད་ལ་མིང་གི་རྣམ་གྲངས། བྷ་
ག་དང་། ནམ་མཁའི་ཁམས་ཞེས་ཀྱང་བྱ་ལ། གནས་ནི་གཙུག་ཏོར་འཁོར་བསྒྱུར་ཞུ་ནས་
དེར་བསྐྱེད་པའོ། །དེ་ཉིད་བདེ་བའི་འབྱུང་གནས་ཡིན་པས། ཆོས་འབྱུང་ཞེས་བྱ་ལ། ས་
བོན་ནི་ཨེ་ལས་བསྐྱེད་ཅིང་། དབྱིབས་ནི་དགེ་ལྡན་པ་དག་རྟའི་ཡོབ་ལྟ་བུ་དཔེར་བྱས་ནས།
སྟེང་གྲུ་གཉིས་དང་འོག་གྲུ་གཅིག་སྟེ་གསུམ་ཁོ་ནའོ། །ཞེས་འདོད་མོད། སྤྱིར་གྲུ་གཉིས་
ནས་དྲུག་གི་བར་གྱི་ཆོས་འབྱུང་བཤད་པ་ཡོད་པ་ལས། འདིར་བཤད་པ་ནི། སྟེང་གི་དབང་
དུ་བྱས་ནས་གྲུ་གསུམ་དུ་བཞག་པ་ཡིན་ལ། འོག་གི་གཅིག་དང་བཅས་ན་བཞིར་ཡང་
འགྱུར་བས་གང་ལྟར་ཡང་འགལ་བ་ཡོད་པ་མ་ཡིན་ནོ། །ཁ་དོག་ནི་ཕྱི་དཀར་ལ་ནང་དམར་
བ་ཡིན་ལ། མཚོན་དོན་ནི། སྟེང་གི་གྲུ་གསུམ་གྱིས། རྣམ་ཐར་སྒོ་གསུམ་མམ། སྐུ་གསུང་
ཐུགས་རྡོ་རྗེ་གསུམ་མཚོན་ཅིང་། འོག་གི་གྲུ་གཅིག་གིས་ནི། སྙིང་པོ་ཀྱེ་རྡོ་རྗེ་མཚོན་པ་
ཡིན་ནོ། །སྦྱང་གཞི་ནི། རང་གང་དུ་སྐྱེ་བའི་གནས་མ་དག་པ། སྟོང་གསུམ་མམ། འཛམ་
བུ་གླིང་ངམ། ཡུལ་གྱི་ཆ་གང་ཡིན་པ་དེ་ཉིད་དམ། གང་ནས་སྐྱེ་བའི་གནས་མངལ་ལམ།
སྒོ་ངའམ། ས་གཞི་དང་། མེ་ཏོག་ལ་སོགས་པ་དེ་དག །སྦྱོང་བྱེད་རྣམ་ཐར་སྒོ་གསུམ་གྱི་
རང་བཞིན་ཆོས་འབྱུང་འདིར་བསྒྱུར་ནས་ལམ་བྱེད་བཞིས་ཉམས་སུ་ལེན་པའོ། །
གཉིས་པ་རྟེན་གྱིས་ཡན་ལག་ནི་འབྱུང་བཞི་དང་། དེ་བྱིན་གྱིས་རློབ་བྱེད་འཁོར་ལོ་
དང་བཅས་པ་སྟེ། དེ་ཡང་ཡན་ལག་བཞི་པར་རྩ་རྒྱུད་ཀྱི་འཁོར་ལོ་ས་དང་ཆུ་ནི་སྔོན། །ཇི་ལྟར་རིགས་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
པར་བྱིན་ཟ་དང་། །ལྷ་རྣམས་ཀྱི་ནི་རླུང་ཆེན་ཡང་། །དངོས་བསྟན་ལྟར། འབྱུང་བ་བཞི་ལུགས་ཟློག་དུ་
སྒོམ་སྟེ། དེ་ནི་མངལ་ཇི་སྐད་དུ། རེག་པས་སྲ་བའི་བག་ཆགས་ཀྱིས། །ས་ནི་དེ་ལས་སྐྱེ་བར་འགྱུར། །བྱང་སེམས་
གཤེར་བའི་རྣམ་པ་ལས། །ཆུའི་ཁམས་ནི་འབྱུང་བར་འགྱུར། །སྐྱོད་པ་ལས་ནི་དྲོད་སྐྱེད་དེ། །འགྲོ་བ་རླུང་དུ་རབ་ཏུ་གྲགས་
ཞེས་པ་ལྟར་རོ། །གྱི་སྔོན་འགྲོའི་འབྱུང་བཞིའི་གོ་རིམ་དང་། ལྟེ་བ་ས། སྙིང་ཀ་ཆུ། མགྲིན་པ་མེ། སྤྱི་བོ་རླུང་
ཡིན་པས་སོ། །ལུས་ཕྲ་བ་རྩ་འཁོར་བཞིའི་འབྱུང་བཞིའི་གོ་རིམ་དང་མཐུན། ཡན་ལག་དྲུག་པ་
འདིར་གུར་གྱི་དངོས་བསྟན་ལྟར་འབྱུང་བ་བཞི་ལུགས་འབྱུང་དུ་སྒོམ་སྟེ། དེ་ནི་ཇི་སྐད་དུ། རྣམ་
ཤེས་ལ་ནི་རླུང་སྐྱེའོ། །དེ་ལས་མེ་ནི་སྐྱེ་བར་འགྱུར། །དེ་ལས་ཆུ་ནི་སྐྱེ་བར་འགྱུར། །དེ་ལས་ས་ནི་སྐྱེ་བར་འགྱུར་ཞེས་པ་
ལྟར་རོ། །མངལ་གྱི་དངོས་གཞིའི་འབྱུང་བཞིའི་གོ་རིམ་དང་། སྣོད་ཀྱི་འཇིག་རྟེན་ཆགས་པའི་
འབྱུང་བཞིའི་གོ་རིམ་དང་། རྐང་མཐིལ་རླུང་། སུམ་མདོ་མེ། ལྟོ་བ་ཆུ། སྙིང་ཁ་ས་ཞེས་
བཤད་པས་སོ། །ལུས་རགས་པ་ལ་གནས་པའི་འབྱུང་བཞིའི་གོ་རིམ་དང་མཐུན་པའོ། །དེ་
ལྟར་གཉིས་ལས། སྦྱང་གཞི་མངལ་གྱི་སྔོན་འགྲོ་དངོས་གཞི་གཉིས་ལས། དངོས་གཞི་ཉིད་
དྲི་མ་ཆེ་བས། དེ་སྦྱོང་བྱེད་ལུགས་འབྱུང་དུ་སྒོམ་པ་འདི་ཟབ་པ་ཡིན་གསུང་། དེས་ན་འདི་
བཞི་རེ་རེ་ལ་ཡང་། ས་བོན་ཁ་དོག །དབྱིབས། མཚན་མ་བཞི་བཞིས་སྟོན་ཏེ་རིམ་པ་
བཞིན་དུ་མ་དག་པའི་རླུང་གི་སེམས་སྣང་ཐམས་ཅད། ཡཾ་ཡིག་གི་རྣམ་པར་བསྒྱུར། དེ་ཞུ་
བ་ལས་བྱུང་བའི་དལ་ཁ་དོག་སྔོ་ལྗང་། དབྱིབས་གནས་ཚུལ་ལ་མཎྜལ་གྱི་རྣམ་པ་ཅན།
ཟླུམ་པོ་དཀྱིལ་མཐོ་བར་མངོན་པ། ཕྱོགས་བཞིར་རླུང་གི་བ་དན་གཡོ་བཞིན་པས་མཚན་
པའོ། །འོ་ན་གཞུ་བདུངས་པ་ལྟ་བུར་ཇི་ལྟར་འགྱུར་སྙམ་ན། དེ་ནི་དྲི་བྱའི་དབང་དུ་བྱས་པ་སྟེ།
གནས་ཚུལ་དེ་ཉིད་ལ་ཕྱོགས་གཅིག་ནས་ལྟས་པའི་ཚེ། འོད་མའི་གཞུ་བདུངས་པ་ལྟ་བུ་
ཟླུམ་ཕྱེད་གཅིག་མཐོང་ལ། དེའི་ཚེ་བ་དན་ཡང་ཆང་ཟུང་དང་མཆོག་མ་གཉིས་ལ་ཡོད་པར་
གནས་པ་ཡིན་ནོ། ། །
དེས་ན་མ་དག་པའི་རླུང་དེ་ཉིད་དག་པའི་རང་བཞིན་རླུང་དེར་བསྒྱུར་བ་རྣམ་པ་ལམ་



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
བྱེད། དེ་ཡང་སྒྲོལ་མ་གཡུང་མོར་མོས་པ་ལམ་བྱེད། དེ་ཡང་འབྲས་དུས་ཀྱི་དེ་དང་དངོས་
ཡིན་སྙམ་པ་འབྲས་བུ་ལམ་བྱེད། དེས་བདག་རྒྱུད་ལ་རྟེན་འབྲེལ་འགྲིག་ཅིང་ཚོགས་
རྫོགས་པ་ནི་བྱིན་རླབས་ལམ་བྱེད་དོ། །ཀུན་ལ་འདི་བཞིན་དུ་ཤེས་པར་བྱའོ། །དེའི་སྟེང་དུ་
རཾ་ཡོངས་སུ་གྱུར་པ་ལས། མེའི་དལ་གྲུ་གསུམ་ཆོས་འབྱུང་དང་དབྱིབས་འདྲ་བ། སྟེང་གྲུ་
གསུམ་དུ་མེ་འབར་བས་མཚན་པའོ། །དེའི་སྟེང་དུ་ཝཾ་ལས་ཆུའི་དལ་ཟླུམ་པོ་དཔངས་ཅུང་
ཟད་དང་བཅས་པ། ཁ་དོག་དཀར་པོ། ཤེལ་བུམ་ཆུས་གང་བ། ནང་དུ་ཨམེ་ལོང་ལ་ཤར་
བ་ལྟ་བུས་མཚན་པ། དེའི་སྟེང་དུ་པཾ་ལས་སའི་དཀྱིལ་འཁོར་གྲུ་བཞི་སེར་པོ། ཟུར་བཞིར་
རྡོ་རྗེ་རྩེ་གསུམ་པ་ཕྱེད་པས་མཚན་པའོ། །
ལྔ་པ་དེ་བྱིན་གྱིས་རློབ་བྱེད་ལ། རྒྱས་འབྲིང་བསྡུས་གསུམ་སྟེ། ཧཱུཾ་ལས་འཁོར་ལོ་བློ་
གྱིས་མཚན་པ་ལས་རྣམ་སྣང་བསྐྱེད་པ་རྒྱས་པ་དང་། ས་བོན་ཧཱུཾ་ཙམ་ཞིག་བསྐྱེད་པ་བསྡུས་
པ་དང་། ཧཱུྃ་ལས་འཁོར་ལོ་བསྐྱེད་པ་འབྲིང་པོ་དང་གསུམ་ལས་འདིར་འབྲིང་པོའོ། །དེ་
ཡང་ཁ་དོག་དཀར་སེར་གང་བྱས་ཀྱང་མི་འགལ་མོད་འདིར་སེར་པོར་བྱེད་ལ། རྩིབས་
བརྒྱད་དམ་བཅུ་གང་འཐད་ཡིན་པ་ལ་ཁ་ཅིག །སྟེང་འོག་གི་རྩིབས་གཉིས་རྩིས་ལ་རྩིབས་
ནི་བརྒྱད་དམ་བཅུ་གང་བཞེད་ཀྱང་། འདི་ཆོས་ཀྱི་འཁོར་ལོ་ཡིན་པས། རྩིབས་ཐམས་ཅད་
སྦོ་ལོགས་ནས་གྱེས་པ་ཡིན་གྱི། སྟེང་འོག་གི་རྩིབས་མི་བཞེད་གསུངས་སོ། །དེ་ལྟ་བུའི་
འཁོར་ལོས་འབྱུང་བཞི་བྱིན་གྱིས་བརླབས་པའི་དགོས་པ་ནི། འབྱུང་བཞི་ངོ་སྐལ་གྱི་སྦྱང་
གཞི་སྦྱོང་ཚུལ་དེ་ལྟར་ཡིན་ཡང་། རྟེན་གཞལ་ཡས་ཁང་བསྐྱེད་པ་རྣམ་པར་སྣང་མཛད་ཀྱི་
ཡན་ལག་ཏུ་མཚོན་པའི་ཕྱིར་ཡིན་ནོ། །དོན་དེས་ན་ཡན་ལག་དྲུག་པ་འདིར། བྱིན་གྱིས་
རློབ་བྱེད་འདི་ངེས་པར་དགོས་ལ། ཡན་ལག་བཞི་པ་ལ་དེ་ལྟ་བུའི་མཚོན་བྱེད་མི་དགོས་
པས་མི་བཞེད་པ་ཡིན་ནོ། །དེ་ལྟར་ལྔས་ནི། སྦྱང་གཞི་འབྱུང་བ་ལྔ། སྦྱོང་བྱེད་ཡུམ་ལྔའམ་
རིགས་ལྔའི་ངོ་བོར་བསྒྱུར་བ་ཡིན་ནོ། །



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ། །
གསུམ་པ་རྐྱེན་གྱི་ཡན་ལག་ནི་ཡན་ལག་བཞི་པར་འབྱུང་བཞི་སོགས། རང་སེམས་
སུ་ཤེས་པར་བྱ་བའི་ཆེད་དུ། འབྱུང་བཞི་ལ་རང་སེམས་བསྲེ་བ་ཙམ་ལས་མི་འཛད་ལ།
འདིར་ཡན་ལག་དྲུག་པར། བར་དོའི་རྣམ་ཤེས་ཀྱི་ངོ་བོ་སྒོམ་པ་ཡིན་ཏེ། དེ་ཡང་ཁ་ཅིག་
འབྲུ་གསུམ་ཙམ་དང་། ཁ་ཅིག་ནཱ་ད་ཙམ་དང་། ཁ་ཅིག་ལྷའི་ས་བོན་ཙམ་སྒོམ་པའང་ཡོད་
མོད། འདིར་ནི་འབྱུང་བཞི་འཁོར་ལོ་དང་བཅས་པའི་སྟེང་གི་ནམ་མཁར། བར་དོའི་རྣམ་
ཤེས་ཀྱི་ངོ་བོ་སྟེང་ནས་སྟེང་དུ་བརྩེགས་པའི་འབྲུ་གསུམ། ཧོ་དམར་པོ་མགོ་སྤྲོད་ཀྱི་བར་དུ་
བཅུག་པ་གཅིག་སྒོམ་པ་ཡིན་ལ། རྐྱེན་དུ་འགྱུར་ཚུལ་ནི། དེ་ལས་དེ་འདྲ་བའི་ཡིག་འབྲུ་ལྔ་
ཆད་པ་འབྱུང་བཞི་ལ་ཐིམ་པས། དེ་དག་འོད་དུ་ཞུ་སྟེ། གཞལ་ཡས་ཁང་དུ་གྲུབ་པ་ཡིན་ལ།
འདི་ལ་རྗེ་བཙུན་གྱི་ཡན་ལག་དྲུག་པའི་དངོས་བསྟན་ན་པོ་ལས་གསལ་ཁ་མ་བྱུང་མོད། མི་
ཐུབ་ཟླ་བའི་གུར་རིགས་བསྡུས་ཀྱི་སྒྲུབ་ཐབས་ཀྱི་མཆན་དུ། རྗེ་བཙུན་དང་། ནཱ་རོ་པཎ་
ཆེན་གཉིས་ཀས། དེ་ལས་དེ་འདྲ་ཆ་གཅིག་ཆད་པ་ལས། མཁའ་འགྲོ་ལྔའི་ཞལ་དུ་ཞུགས།
ཞེས་བཤད་པ་འདིའི་སྒྲུབ་བྱེད་ཡིན་པ་དང་། གཞན་ཡང་ནཱ་རོ་པའི་རྗེས་འབྲངས་མར་པས་
གུར་གྱི་སྒྲུབ་ཐབས་སུ། ནཱ་ད་གཅིག་ནས་གཅིག་ཆད་ནས་བསྲེ་བར་མཛད་པའང་འདི་དང་
མཐུན་པ་ཡིན་པས་སོ། །ཁྱད་པར་འདིར་ཐམས་ཅད་བཅུག་ན་ཕྱིས་འཇུག་དུ་མེད་པའམ་
ཡོད་ཀྱང་སྦྱང་གཞི་རིགས་མི་མཐུན་པས། ཇི་ལྟ་བ་བཞིན་མི་འགྲིག་པའི་སྐྱོན་ཡོད་པའི་
ཕྱིར་ཏེ། སྔོན་འགྲོ་ཚོགས་གཉིས་ཀྱིས་སྐྱེ་བ་ཡང་སྔ་མའི་སྐྱེ་འཆི་དང་། ཐུན་མོང་དང་ཐུན་
མོང་མིན་པའི་སྲུང་འཁོར། གཙུག་ཏོར་འཁོར་བསྒྱུར་ཞུ་བ་དང་བཅས་པས་སྐྱེ་བ་སྔ་མའི་
སྐྱེ་འཆི་དང་། ཆོས་འབྱུང་། འབྱུང་བཞི། ཡིག་འབྲུ་རྣམས་ཀྱིས། དེ་ནས་ཤི་བའི་བར་དོའི་
སྣང་མཆེད་ཐོབ་གསུམ་ལུགས་ཟློག་གི་ཚུལ་གྱིས་ཇེ་གསལ་དུ་སོང་བའི་བར་དོ་དང་། དེ་
ལས་ཆ་གཅིག་ཆད་ནས་འབྱུང་བཞི་ལ་ཐིམ་པས་ནི། རང་གང་དུ་སྐྱེ་འགྱུར་གྱི་གནས་དེ་
ཉིད་གསལ་བར་མཐོང་བ་དང་། རྒྱུ་རྡོ་རྗེ་འཛིན་པ་ཡབ་ཡུམ་གྱི་ཚེ་འདིའི་ཕ་མ་དང་། ལྷ་མོ་
70



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
བརྒྱད་ཀྱི་རང་ཟླ་དང་། དེ་ནས་འབྲས་བུ་རྡོ་འཛིན་བཞེངས་པས་ནི། ད་ལྟ་རང་ཉིད་ཀྱི་སྐྱེ་
བ་དངོས་སྦྱོང་བར་བྱེད་པ་ཡིན་པས། གོང་གི་བར་དོའི་རྣམ་ཤེས་ནི། རྒྱུ་རྡོ་རྗེ་འཛིན་པ་
ཡབ་ཡུམ་སྙོམས་པར་འཇུག་པའི་སྦྱོང་བ་མ་བྱས་ཀྱི་བར་དུ་ནམ་མཁར་བཞག་ནས། དེ་
སྙོམས་པར་འཇུག་པའི་ཚེ། ཧྲིལ་ཏེ་སྙོམས་པར་འཇུག་པ་སྐབས་སུ་བབ་པ་ཡིན་པའི་
ཕྱིར་རོ། །གཞན་དུ་ན་སྔར་རང་ཉིད་ཀྱི་བར་དོ་གཞལ་ཡས་ཁང་ལ་བསྲེས་ནས། ཕྱིས་
གཞན་གྱི་བར་དོའི་རྣམ་ཤེས་བཅུག་པས་ནི། འབྲས་བུ་རྡོ་འཛིན་རང་ཉིད་ཀྱི་སྦྱོང་བྱེད་དུ་མི་
འགྱུར་བའི་ཕྱིར། ཞེས་པ་ནི་ཚོགས་བཤད་ཀྱི་ཚེ་གསུངས་སོ། །སློབ་བཤད་ཀྱི་ཚེ་ནི་གནད་
གཅིག་གྲོལ་བས་རྩོད་པ་མེད་པ་ཁོ་ན་ཡིན་ནོ། །དེ་ལྟར་ན་སྦྱང་གཞི་བར་དོའི་མ་དག་པའི་
སྣང་བ། སྦྱོང་བྱེད་སྐུ་གསུང་ཐུགས་ཡོན་ཏན་ཕྲིན་ལས་སམ། གཉིས་སུ་ཡོན་ཏན་ལ་ཕྱེ་
བའམ། ཐབས་ཤེས་སམ་སྟེ་ལྔའི་ངོ་བོ་ཡིག་འབྲུ་ལྔར་བསྒྱུར་ནས་ལམ་བྱེད་བཞི་སྦྱར་བའོ། །
དེ་ལ་ཧོ་གཉིས་དམར་པོ་བྱས་པས་ནི། ཕ་མ་གཉིས་ལ་ཆགས་པའམ། ཡང་ན་སྲེད་ལེན་
གཉིས་མཚོན་ནས། དམར་པོས་ཆགས་པ་གཉིས་མཚོན་པ་ཡིན་ནོ། །
བཞི་པ་གནས་ཐབས་ཀྱི་ཡན་ལག་ནི། འོག་གཞི་ལོགས་དང་སྟེང་ཐོག་དང་། །སྒོ་
དང་རྟ་བབས་ལྔ་ཡིས་བསྡུས། །ཞེས་པ་ལྟར་དོན་ཚན་ལྔ་ཡི་སྒོ་ནས་སྟོན་པ་ལས། དང་པོ་
འོག་གཞི་ནི། འོག་ལ་པདྨ་ཉི་མ་དང༌། སྣ་ཚོགས་ལ་རྡོ་རྗེ་ཁོར་ཡུག་གོ །ཞེས་པ་ལྟར་བཞི་
ལས། དང་པོ་པདྨ་གང་དུ་བྱ་བའི་གནས་ནི། སྤྱིར་ཆོས་འབྱུང་ནི། གཙུག་ཏོར་འཁོར་བསྒྱུར་
གྱི་གནས་སུ་བྱ་སྟེ་ཐུན་མོང་བའི་སྲུང་འཁོར་གྱི་སུམ་གཉིས་ཕྱོགས་མཚམས་ཀྱི་ཁྲོ་བཅུའི་ ་
གནས་ཡིན་ལ། སུམ་ཆ་ནི་དེའི་གནས་ཡིན་པས་དེར་བྱ་ལ། གཞལ་ཡས་ཁང་ནི། ཆོས་
འབྱུང་གི་སུམ་ཆ་ཙམ་དུ་སྟེ། དེའི་འོག་གཞི་པདྨའི་རྒྱ་ཚད་ཆ་ཕྲན་དྲུག་བཅུ་རྩ་བཞི་ཡིན་ལ།
དེའི་ཡང་འདབ་མའི་རྒྱ་ཚད་ཆ་ཕྲན་གཉིས་མ་ཡིན་ཅིང་། འདབ་མའི་གྲངས་ནི་འབུམ་ལྡན་
ཡིན་ནོ། ། །



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
གཉིས་པ་དེའི་སྟེང་དུ་ཉི་མའི་རྒྱ་ཚད་པད་ལྟ་དང་མཉམ་པ་ཡིན་ལ། གནས་ཚུལ་གྱི་
ཁ་དོག་དམར་པོ་ཡིན་ཡང་། བྲི་བྱ་ལ་ལྗང་ཁུར་བྱེད་པ་ནི་པད་ལྟེ་ལྗང་ཁུར་ཡོད་པས་དེ་
ཕྲད་པའི་དབང་གིས་སམ། གཞལ་ཡས་ཁང་གི་རྒྱན་སྣ་ཚོགས་ཤར་བའི་དབང་གིས་ཡིན་
གསུངས། གསུམ་པ་དེའི་སྟེང་དུ་སྣ་ཚོགས་རྡོ་རྗེ་ནི། རྭ་ཉི་ཤུ་པ། རྭའི་ཁ་དོག་ཕྱོགས་འདོག་
ཡིན་ལ། རྭའི་འདུག་ཚུལ་བྱུང་རྫོགས་ཕྱེད་མཐོང་ངོ་མཐོང་དུ་འདོད་པ་དང་གསུམ་ལས།
འདིར་ཕྱི་མ་ལྟར་བཞེད་ཅིང་། ལྟེ་བའི་དབྱིབས་གྲུ་བཞི། ཁ་དོག་མཐིང་ནག་རྒྱ་ཚད་ཆ་ཆེན་
བཅུ་གཉིས། དཔངས་ཆ་ཆེན་གཅིག །དབུས་རྭའི་དཀྱུས་ཆ་ཆེན་གཉིས། སྦོམ་པའི་རྒྱ་
དཔངས་ལ་ཆ་ཆེན་གཅིག །ཕྲ་སར་ཆ་ཕྲན་གཉིས། རྭ་གཞན་གྱི་སྦོམ་སར་ཆ་ཕྲན་གསུམ།
ཕྲ་སར་ཆ་ཕྲན་གཉིས་རྣམས་ཡོད་པའོ། །བཞི་པ་ཁོར་ཡུག་ནི། ཆོས་འབྱུང་འཁོར་ལོ། དུར་
ཁྲོད། སྲུང་འཁོར་རྣམས་ཏེ་བཤད་ཅིང་འཆད་པར་འགྱུར་བའོ། །
གཉིས་པ་ལོགས་ཀྱི་རྣམ་བཞག་ནི། ལོགས་ལ་རྩིག་པ་ཕ་གུ་དང་། དྲ་ཕྱེད་མདའ་
ཡབ་པུ་ཤུའོ། །ཞེས་པ་ལྟར་ལྔ་ལས། དང་པོ་རྩིག་པ་ནི། སྣ་ཚོགས་རྡོ་རྗེའི་ལྟེ་བ་ནས་ཆ་
ཆེན་བཞི་གཞལ་བ། གཞལ་ཡས་ཁང་གི་ནང་ཡིན་ལ། དེ་ནས་ཆ་ཆེན་ལྔ་པར་ཕྱིན་པ་དེའི་
དབུས་དོར་མཐའ་གཉིས་གདབ་པའི་ནང་མ་ཆ་ཕྲན་གཅིག་གི་ས་ནི། རྩིག་པའི་གནས་ཏེ།
ཞེང་ཆ་ཕྲན་གཅིག་ཡོད་པ་དེ་ཉིད་དོ། །དེའི་དཔངས་ཇི་ལྟར་ཡིན་པ་ཤེས་པ་ལ་གཞལ་ཡས་
ཁང་གི་རྒྱ་དཔངས་ཀྱི་ཚད་ཤེས་དགོས་པས། དེའི་རྣམ་བཞག་གསུང་སྟེ། ཞིང་བྱ་རུ་བ།
འདི་རྒྱ་ཕྱེད་དཔངས་སུ་འདོད་པ་དང་། དེ་ལྟར་ན་ཀ་བ་ལ་འདེགས་རྒྱུ་མེད་ཅིང་གདུང་ལ་
འདེགས་མཁན་མེད་ལ། ཀ་བའི་དཔངས་ཆ་ཆེན་བཞི་ལས་མེད་ཅིང་གཞལ་ཡས་ཁང་གི་
དཔངས་ཆ་ཆེན་བརྒྱད་ཡོད་པའི་ཕྱིར། ཕྱི་མ་གྲུབ་སྟེ། གཞལ་ཡལ་ཁང་གི་རྒྱ་ཆ་ཆེན་
བརྒྱད་གང་ཞིག །རྒྱ་དཔངས་མཉམ་པའི་ཕྱིར། སྲེའུ་ཆུང་པ་རྡོ་རྗེ་དབང་ཕྱུག །རྒྱ་མཉམ་
དཔངས་མཉམ་དུ་འདོད་པ་སོགས་ཡོད་ཀྱང་འདིར་བྱ་རྒྱུད་ནོར་བུ་རྒྱས་པའི་གཞལ་མེད་



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ཁང་ཞེས་པ་ལས། དེས་ན་དལ་རྒྱ་ནི་ཆ་ཕྲན་སོ་གཉིས། དེ་དུམ་བུ་ལྔར་དགོས་པའི་དུམ་བུ་རེ་རེ་ལ་དཔག་ཚད་རེ་རེར་
བྱས་པ་སྟེ། དཔག་ཚད་རེ་རེ་ལ་ཆ་ཕྲན་དྲུག་དང་ཆ་ཕྲན་གཅིག་གི་ལྔ་གཉིས་རེ་ཐོབ་ཅེས་ཟླ་ཟེར་ན་གསལ་ལོ། །རྒྱར་
དཔག་ཚད་ལྔ། དཔངས་སུ་དཔག་ཚད་གསུམ་བཤད་པ་ལྟར། རྒྱའི་ལྔ་གསུམ་དཔངས་སུ་
བཞེད་དེ། དེ་ཡང་གཞལ་ཡས་ཁང་གི་རྒྱ་ནི། ཆ་ཆེན་བརྒྱད་དམ། ཆ་ཕྲན་སོ་གཉིས་ཡིན་ལ།
དེའི་ལྔ་ཆ་ནི། གཞལ་ཡས་ཁང་གི་དཔངས་ཏེ། ཆ་ཕྲན་བཅུ་དགུ་དང་། ཆ་ཕྲན་གཅིག་གི་
ལྔ་ཆ་གཅིག་ཡོད་པ་ཡིན་ནོ། །མདོར་ན་རྩིག་པའི་རྩ་བ་ནས། གསེར་གྱི་གདུང་ལེབ་ཀྱི་
བར་ནི། གཞལ་ཡས་ཁང་འོག་མའི་དཔངས་ཏེ། དེ་ནས་དེའི་བར་ལ་ཆ་ཕྲན་བཅུ་དགུ་དང་།
གཅིག་གི་ལྔ་ཆ་དེ་ཚང་བའོ། །དེ་ནས་རྩིག་པའི་དཔངས་ལ་ཆ་ཕྲན་བཅུ་དྲུག་ཡོད་ཅིང་།
རྩིག་པ་ལྔ་པ། ལྔ་སྦྲག་ཏུ་འདོད་པ་དང་། སྟེང་ནས་སྟེང་དུ་བརྩེགས་པར་འདོད་པ་གཉིས་
ལས། འདིར་སྔ་མ་ལྟར་བཞེད་དོ། །
གཉིས་པ་ཕ་གུ་ནི། དཔངས་སུ་ཆ་ཕྲན་གཅིག །ཞེང་ཆ་ཕྲན་གཉིས་མ་སྟེ་ཕྱེད་ཕྱི་ལ་
འཕྱང་བ་ཡིན་ལ། ཁ་དོག་ནི་ཨ་བྷས། རྩིག་པ་རིམ་བརྩེགས་སུ་བྱེད་ན། རྩིག་པ་དང་པོའི་
ཁ་དོག་དང་ལྔ་སྦྲག་ཏུ་བྱེད་ན་དམར་པོར་བྱེད་ཅེས་བཤད་ཀྱང་། འདིར་ཤདྷའི་མན་ངག་
ལྟར། གཞི་གསེར་གྱི་མདོག་ལྟར་སེར་པོ་ཡིན་ལ། དེ་ལ་གྲུ་གསུམ་དང་། གྲུ་བཞི་དང་།
ཟླུམ་པོའི་དབྱིབས་ཅན་གྱི་རིན་པོ་ཆེའི་འཕྲས་སྦྲས་པའོ། །གསུམ་པ་དྲ་ཕྱེད་ནི། ཕ་གུའི་
སྟེང་དུ་ཤིང་བརྩེགས་སམ། དྲི་ཕུལ་བསྒྲིགས་པའི་སྟེང་དུ། གསེར་གྱི་སྐ་རགས་སམ་གདུང་
ལེབ་བཏང་བ་ལ་དྲ་བ་དང་དྲ་ཕྱེད་འཕྱང་བ་སྟེ། དེ་ལ་དྲེ་ཕུལ་གྱི་གྲངས་ནི། ཕྱོགས་བཞིར་
བརྒྱད་བརྒྱད་ཟུར་བཞིར་རེ་རེ་སྟེ་སོ་དྲུག་ཡིན་ལ། དཔངས་ནི། དྲེ་ཕུལ་བཞི་བརྩེགས་ཀྱི་
འོག་མ་ལ་ཆ་ཕྲན་ཕྱེད། གོང་མ་རྣམས་རིམ་བཞིན་ཆ་ཕྲན་ཕྱེད་རེས་ལྷག་པས། བཞི་ཀ་
བསྡོམས་པའི་དཔངས་ཆ་ཕྲན་གཉིས་འབྱུང་བ་ཡིན་ནོ། །ཞེང་ནི་འོག་མ་ལ་ཆ་ཕྲན་གཅིག །
གོང་མ་རྣམས་རིམ་བཞིན་ཆ་ཕྲན་རེ་རེས་ལྷག་པའོ། །དེའི་སྟེང་དུ་གསེར་གདུང་རམ་སྐ་
7



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
རགས་ནི། དཔངས་ཆ་ཕྲན་གཅིག་གི་སྔ་ཆ་ལས་མེད་ཅིང་། ཞེང་ནི་བྲེ་ཕུལ་སྟེང་མ་དང་
མཉམ་པ་སྟེ། ཆ་ཕྲན་ཕྱེད་དང་གསུམ་ཡོད་པ་ཡིན་ལ། དེ་ལ་ཆུ་སྲིན་མ་ཀ་རའམ། ཛི་པ་
ཊའི་མགོ་བོའི་དོད་ཟེར་བའི། ཁའི་དཀྱིལ་ནས་དྲ་ཕྱེད་དང་། ཁ་འགུགས་གཡས་གཡོན་
ནས་དྲ་བ་ཞེས་བྱ་བ། མུ་ཏིག་དར་དམར་གྱི་སྲད་བུས་སྦྲེལ་བའི་ཆུན་འཕྱང་འཕྱང་བ་སྟེ།
གསེར་གྱི་གདུང་ལེབ་ནས་རྩིས། ཕ་གུ་ལ་ཐུག་གི་བར་རོ། ། །
གསུམ་པ་སྟེང་ཐོག་གི་རྣམ་བཞག་ལ། སྤྱིར་ལུགས་གསུམ་སྟེ། རྒྱལ་ཁབ་ཅེས་པ་
འོག་ཐོག་རྒྱ་ཕིབས་དང་བཅས་པ་གཅིག་ཁོ་ནར་འདོད་པ་དང༌། མཆོད་རྟེན་གྱི་རྣམ་པ་
ལྟར། རྨང་དང་། བུམ་རྟེན། བུམ་པ། དྲེ། གདུགས་རིམ་པ་བཅུ་གསུམ། ཆར་ཁེབས།
ཏོག་སོགས་ཇི་ལྟ་བ་བཞིན་དུ་འདོད་པ་དང་། ཐོག་རིམ་པ་གསུམ་དུ་འདོད་པ་གསུམ་ལས།
འདིར་ཕྱི་མ་ཉིད་བཞེད་དེ། དེ་ཡང་སྟེང་ཐོག །ཀ་བ་ཤིང་རྩེག་དང་གདུང་དང་ཐོག་ཕུབ་
རིམ་པ་གསུམ་ཞེས་པ་ལྟར་ཏེ། དེ་ཡང་། གཞལ་ཡས་ཁང་གི་ནང་ལྷ་སྣམ་ཕྱོགས་མདོག་
ཅན་གྱི་དཔངས། ཟླ་ཟེར་ལས་ཆ་ཕྲན་གཅིག་པར་བཤད་ཀྱང་། འདིར་ཆ་ཕྲན་གཅིག་གི་
ལྔ་ཆ་ཁོ་ནར་མཛད་ལ། གང་ལྟར་ཡང་འོག་གཞི་སྟེང་དུ་གཞལ་བའི་ཚུལ་དུ་ཡོད་པའོ། །
དེའི་སྟེང་དུ་ཀ་བའི་གྲངས་ནི་ཕྱོགས་བཞིར་གཉིས་གཉིས་ཏེ་བརྒྱད་ཡིན་ལ། གང་དུ་
འཛུགས་པའི་གནས་ནི་ཚངས་ཐིག་ནས་གཡས་གཡོན་དུ་ཆ་ཕྲིན་ལྔ་ལྔ་ཕྱིན་པའི་རྩིག་པ་
ནས་ནང་དུ་ཆ་ཕྲན་གཅིག་འོངས་པའི་སར། ཀ་བ་ཕྱོགས་མདོག་ཅན་བརྒྱད་བཙུགས་པ་སྟེ།
དེ་ཡང་ཟླུམ་པོ་བརྒྱད་བཞོགས་ཅན་རང་རང་གི་ཕྱག་མཚན་གྱི་མཚན་མ་བྲིས་པ་རྣམས་སུ་
ཆ་ཕྲན་གཅིག་ཡོད་པའོ། །དེས་ན་ཀ་བ་དང་རྩིག་པའི་བར་དུ་ཆ་ཕྲན་ཕྱེད་ཀྱི་བར་དང་
བཅས་པ་ཡིན་ཏེ། ཆ་ཕྲན་ཕྱེད་ཀྱི་གོ་ས་ཀ་བའི་ཆ་ཕྲན་ཕྱེད་ཕྱིན་པས་སོ། །ཀ་བའི་སྲིད་
དཔངས་ནི་ཆ་ཕྲན་བཅུ་དྲུག་ཡིན་ལ། དེའི་སྟེང་དུ་ཤིང་བརྩེགས་གཞུ་རིང་ཐུང་གི་རྣམ་པ་
ཅན་དཔངས་ཆ་ཕྲན་རེ་རེ་བ་གཉིས་བརྩེགས་པའི་སྟེང་དུ། རྡོ་རྗེའི་གདུང་ཟླུམ་ཆ་ཕྲན་



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
གཅིག་པ་ཉིད་ཀྱིས། ཁོར་ཡུག་ཏུ་ཟླུམ་པོར་བསྐོར་བས་ཆ་ཕྲན་བཅུ་དགུ །འོག་འདོད་སྣམ་
གྱི་ལྔ་ཆ་བསྣན་པས། བཅུ་དགུ་དང་ལྔ་ཆའི་རྩིས་མཉམ་དུ་འགྲིག་པ་ཡིན་ནོ། །ཀ་ཞུ་ལ་སོགས་
པའི་ཤིང་བརྩེགས་དྲེ་ཕུལ་རྣམ་པ་ཅན་དཔངས་ཆ་ཕྲན་གཅིག་གི་ལྔ་ཆ་དང་ཆ་ཕྲན་གཅིག་ཡོད་པའོ་ཞེས་ཟླ་ཟེར་ལས་བཤད་
འདུག །མདོར་ན་གསེར་གྱི་གདུང་ལེབ་དང་། རྡོ་རྗེའི་གདུང་ཟླུམ་མཉམ་པོར་གནས་པའི་
སྟེང་ནས་ཐོག་ཕུབ་པ་ཡིན་ནོ། །ཇི་ལྟར་སྙམ་ན། ནང་དུ་ནི། ཕྱོགས་བཞིར་རྩིག་པ་དང་
གདུང་གཉིས་བར་མེད་དུ་གནས་ལ། མཚམས་བཞིར་དྲ་མིག་རེ་འབྱུང་བ་འཚམ་པར་ཕུབ་
ནས། ཕྱིར་ཆ་ཕྲན་གཉིས་འཕྱང་བའི་བྱ་འདབ་ཡངས་པའི་ཐོག་ཕུབ་དགོས་ཏེ། དེ་ཡང་
གདུང་ཟླུམ་གྱི་ཕྱེད་ཙམ་ནས་ལྕམ་འཛུགས་པའི་གནས། གཤོར་དུ་སྟོན་ནས། དེ་ལ་ལྕམ་
ཕྱིར་ཆ་ཕྲན་ཕྱེད་འཕྱང་བ་བརྩིགས་པའི་སྟེང་དུ། ཁ་ལེབ་ལྟ་བུས་ལེགས་པར་འཁྱུད་ནས།
དེའི་འོག་ན་ཐུར་དུ་འཕྱང་བའི་མདའ་ཡབ་ཅེས་བྱ་བ། ནོར་བུ་མིག་གསུམ་མ་ཡུ་བ་དང་
བཅས་མགོ་ཐུར་བསྟན་ལྟ་བུའམ། རུས་རྒྱན་རྙིང་པའི་ཟ་ར་ཚགས་སམ། སྤྱི་བླུགས་མཆུ་
མེད་མགོ་ཐུར་བསྟན་ལྟ་བུ། དཔངས་ཆ་ཕྲན་གཅིག་པ་ཉིད་ཀྱིས་ཁོར་ཡུག་ཏུ་བསྐོར། དེའི་
སྟེང་དུ་གྱེན་དུ་ལངས་པའི་པུ་ཤུ་ཞེས་པ། དཔངས་ཆ་ཕྲན་གཅིག་པ། དབྱིབས་ལྕེ་གུ་
བརྩིགས་པ་ལྟ་བུ་ལ། ཁྲོལ་ཚགས་སྟོན་པའི་དྲ་མིག་ལ། བྱང་ཆུབ་མཆོད་རྟེན་མགོ་ཐུར་
བསྟན་ལྟ་བུར་སྔོན་པོས་ཁོར་ཡུག་དུ་བསྐོར་བའོ། །འདིར་ཨ་བྷ་ཡས། སྟེང་མ་ལ་འདའ་
ཡབ་ཀྱི་ཐ་སྙད་མཛད་ནས། དབྱིབས་པདྨ་འདབ་ཕྱེད་ལྟ་བུར་བྱེད་ཀྱང་། འདིར་ཤ་དྷའི་
ལུགས་ལྟར་ཡིན་གསུངས།
དེ་ནས་ཐོག་ཕུབ་གཉིས་པ་ནི། རྩིག་པ་འདིའི་དཔངས་ཟླ་ཟེར་ལས། ཆ་ཆེན་གཅིག་དང་། ཆ་ཕྲན་
གཅིག་གི་སུམ་གཉིས་ཕ་གུ་ཆ་ཕྲན་སུམ་ཆ། དྲ་ཕྱེད་སྐེ་རགས་ལ་ཆ་ཕྲན་གཅིག་གདུང་ལ་ཆ་ཕྲན་གཅིག་སྟེ་ཐོག་བར་མ་
འདིར་ཆ་ཕྲན་བདུན། ཐོག་སྟེང་མའི་དཔངས་ནི་ཆ་ཕྲན་ལྔར་ལྔ་ཆ་གཅིག་གིས་བསྣན་པ་སྟེ། ཟླ་ཟེར་དུ་སྟོན་ལ་གཞལ་ཡས་
ཁང་གསུམ་པོའི་དཔངས་ཚ་ཕྲན་སོ་གཅིག་ལས་མི་གསལ་བ། ཟླ་ཟེར་རིང་མཆན་དུ་ཐོག་སྟེང་མ་གཉིས་ཀྱི་ཁྱམས་ཐོག་དང་
，
75
75



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
བཅས་པ་ལ་ཆ་ཕྲན་རེ་རེ་བྱས་འདུག་སྟེ། དེ་ལྟར་ནའང་ཆ་ཕྲན་སོ་གསུམ་དུ་ལྷག་འདུག་པས། དེ་གཉིས་ལ་ཆ་ཕྲན་ཕྱེད་ཕྱེད་
བྱས་ན་སོ་གཉིས་འགྲིག་ཅིང་། གཞན་རྣམས་ལ་བཅོས་བྱ་མི་དགོས་པར་སེམས་སོ། །རྡོ་རྗེའི་གདུང་ཟླུམ་གྱི་སྟེང་དུ།
རྩིག་པ་ཟླུམ་པོ་ཕྱོགས་མདོག་ཅན་དཔངས་ཆ་ཕྲན་དྲུག་ཡོད་པ། དེའི་སྟེང་དུ་ཕ་གུ་ཆ་ཕྲན་
ཕྱེད། དེའི་སྟེང་དུ་དྲ་ཕྱེད་གསེར་གདུང་དང་བཅས་པ་ཆ་ཕྲན་གཅིག །དེའི་སྟེང་དུ་ཆ་ཕྲན་
གཅིག་ཡོད་པའི་རྡོ་རྗེའི་ཐལ་གདུང་བས་མིག་མངས་རིས་སུ་བྲེས་པ་ན། ཕྱོགས་
མཚམས་བཞིར་རེའུ་མིག་གྲུ་བཞི་བཞི་དང་། གྲུ་གསུམ་བཞི་འབྱུང་བ་དེ་ཡང་ལྕམ་དྲལ་
སོགས་ཀྱིས་ཕུབ་ནས་ཕྱིར་ཅུང་ཟད་འཕྱང་བའི་སྟེང་འོག་ལ། མདའ་ཡབ་དང་། པུ་ཤུ་ཡོད་
པའོ། །
ཐོག་ཕུབ་གསུམ་པ་ནི། གདུང་དེའི་སྟེང་དུ་རྩིག་པ་གྲུ་བཞི། ཁ་དོག་གཙོ་བོའི་སྐུ་
མདོག་དང་མཚུངས་པ། དཔངས་ཆ་ཕྲན་བཞིར། ཆ་ཕྲན་གཅིག་གི་ལྔ་ཆས་མ་ཚང་བ།
དེའི་སྟེང་དུ་ཕ་གུ་ཆ་ཕྲན་གཅིག་གི་སུམ་ཆ། དེའི་སྟེང་དུ་དྲ་ཕྱེད་གསེར་གྱི་སྐ་རགས་ཀྱི་ས་
ལ་ཆ་ཕྲན་སུམ་གཉིས། དེའི་སྟེང་དུ་རྒྱ་ཕིབས་རྟ་བབས་ཅན་ཕུབ་ནས་ཕྱིར་ཅུང་ཟད་འཕྱང་
བ་ལ་སྟེང་འོག་གི་འདའ་ཡབ་དང་པུ་ཤུས་མཛེས་པ། རྒྱ་ཕིབས་སྟེང་དུ། རྡོ་རྗེ་རྩེ་ལྔ་པ་ཕྱེད་
པའི་རྩེ་མོར་ནོར་བུ་མིག་གསུམ་པའི་ཏོག་གིས་སྤྲས་པ། ཐོག་རིམ་དེ་དག་གི་ཕྱོགས་བཞིར་
གདུགས་བརྒྱད། མཚམས་བཞིར་རྒྱལ་མཚན་བརྒྱད། དེ་དག་གི་བར་མཚམས་ཐམས་
ཅད་དུ། བ་དན་ལ་ཟླ་བ་རླུང་གིས་བསྐྱོད་པ་དང་། དར་ཐག་གིས་སྦྲེལ་བའི་དར་དཔྱང་
སོགས་རྒྱན་སྣ་ཚོགས་ཀྱིས་བཀྲ་བའོ། །དེས་ན་ནང་ལུས་མི་མཉམ་པ་མེད་པ་གྲུ་བཞི་
མཚོན་བྱེད། ཕྱི་གཞལ་ཡས་ཁང་གི་མཐའ་ནས་མཐའ་དང་། འོག་ནས་སྟེང་གི་བར་ནི། ཆ་
ཕྲན་སོ་གཉིས་པར་མཉམ་པ་ཡིན་ནོ། །གཞལ་ཡས་ཁང་གི་ཤར་ནུབ་བམ། ལྷོ་ནས་བྱང་གི་
བར་ནི་ཆ་ཆེན་བརྒྱད་པ་ཡིན་པར་གྲུབ་ལ། སྟེང་འོག་ཀྱང་འདི་ལྟར། ཐོག་འོག་མ་ལ་ཆ་
ཕྲན་བཅུ་དགུ་དང་། གཅིག་གི་སྔ་ཆ། ཐོག་བར་མ་ལ་ཆ་ཕྲན་བརྒྱད་དང་། ཐོག་སྟེང་མ་ལ་
76



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ཆ་ཕྲན་ལྔར་ཆ་ཕྲན་གཅིག་གིས་ལྔ་ཆས་མ་ཆོག་པ་སྟེ། དེ་དག་བསྡོམས་པས་ཆ་ཕྲན་སོ་
གཉིས་སམ་ཆ་ཆེན་བརྒྱད་ཡོད་པས་སོ། །ཞར་བྱུང་འདོད་སྣམ་གྱི་རྣམ་བཞག་ནི། ཐོག་
ཕུབ་འོག་མའི་བྱ་འདབ་ཀྱི་འོག་ཐད། རྩིག་པའི་འགྲམ་ནང་། དཔངས་དང་ཞེང་གཉིས་ཀ་
ཆ་ཕྲན་གཉིས་རེ་ཡོད་པའི་འདོད་ཡོན་གྱི་སྣམ་བུ་དམར་པོ། སྒོ་ཁྱུད་ནས་སྒོ་ཁྱུད་ཀྱི་བར་དུ་
སོང་བའི་སྟེང་དུ། ཕྱོགས་དེར་ལྷ་མོ་བཞི་བཞིས་མཛེས་པའོ། །གཞལ་ཡས་ཁང་གི་ནང་།
གདུང་ཟླུམ་གྱི་འོག །ཀ་བའི་བར་གྱི་རྡོ་རྗེའི་ར་བ། ཐོག་ཐག་དུ་འདོད་པ། འོབས་ལྟ་བུར་
འདོད་པ། ར་བ་ཙམ་དུ་འདོད་པ་གསུམ་ལས་འདིར་ཕྱི་མ་སྟེ། དཔངས་ཆ་ཕྲན་གསུམ་ཡོད་
པའོ། །
བཞི་པ་སྒོའི་རྣམ་བཞག་ལ། སྤྱིར་གྲུ་གསུམ་སྒོ་གཅིག་ཏུ་དང་། ཟླུམ་པོ་སྒོ་བརྒྱད་དུ་
དང༌། གྲུ་བཞི་སྒོ་བཞིར་འདོད་པ་བཞི་ལས་འདིར་ཕྱི་མ། ཡང་ཐད་སྒོ་འདོད་པ་དང་།
འབུར་སྒོ་འདོད་པ་གཉིས་ལས་ཀྱང་འདིར་ཕྱི་མའོ། །སྒོ་ཞེང་ལ། གཞལ་ཡས་ཁང་གི་ལྔ་ཆ་
དང༌། དགུ་ཆ་དང་བཅུ་ཆར་འདོད་པ་དང་། བརྒྱད་ཆར་འདོད་པ་དང་བཞི་ལས། འདིར་ཕྱི་
མ་སྟེ། ཆ་ཆེན་གཅིག་གོ །དཔངས་ལ་ཆ་ཆེན་གསུམ་དུ་འདོད་པ་དང་། གཉིས་སུ་འདོད་པ་
གཉིས་ལས། འདིར་རྟ་བབས་སྣམ་བུ་བཞི་པའི་ལུགས་ཀྱི་ཕྱི་མ་ཉིད་བཞེད་དོ། །དེས་ན་སྒོ་
དང༌། སྒོ་ཁྱུད་དང་། སྒོ་འགྲམ་དང་། སྒོ་ལོགས་བཞི་པོའི་ཞེང་སྒོ་ཚད་གཅིག་མར། མཉམ་པོར་
འདོད་པ་དང༌། ཕྱི་མ་གསུམ་ཙམ་མཉམ་པོར་འདོད་པ་དང༌། སྔ་མ་གཉིས་མཉམ་པོར་ཆ་
ཆེན་གཅིག་ཏུ། འདོད་པ་དང་། ཕྱི་མ་གཉིས་ཆ་ཕྲན་གཅིག་པར་དེ་ཡང་སྒོ་འགྲམ་དང་སྒོ་ལོགས་ནང་མཉམ་པ་སྟེ།
སྒོ་ལོགས་ཀྱི་ཕྱི་ལ་ནི་ཆ་ཕྲན་གསུམ་གསུམ་ཡོད་ཟླ་ཟེར་ལས་སོ། །མཉམ་པར་འདོད་པ་དང་གསུམ་ལས་
འདིར་ཕྱི་མ་སྟེ། དེ་ཡང་། འདི་ལྟར་སྒོ་ཤར་མ་ལྟ་བུ་གཅིག་ལ་མཚོན་ན། སྒོའི་གཡས་
གཡོན་གཉིས་ནས་ཞེང་ཆ་ཆེན་གཅིག་པ་རེ་རེ་ཤར་ལ་རྒྱུགས་པ་ནི། སྒོ་ཁྱུད་ཡིན་ལ། སྒོ་
ཁྱུད་གཉིས་ནས་ཞེང་ཆ་ཕྲན་གཉིས་པ་རེ་རེ། ལྷོ་བྱང་དུ་འཁྱོགས་པ་ནི་སྒོ་འགྲམ་ཡིན་ཞིང་།



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
སྒོ་འགྲམ་གཉིས་ནས་ཞེང་ཆ་ཕྲན་གཉིས་པ་རེ་ཤར་རམ་མདུན་ལ་རྒྱུགས་པ་ནི་སྒོ་ལོགས་
ཞེས་བྱ་སྟེ། དེ་གསུམ་ཀ་ཡང་དཔངས་ནི་ཆ་ཕྲན་དགུ་པ་ཡིན་པས་སྒོ་ལས་ཆ་ཕྲན་གཅིག་
གིས་མཐོ་བའོ། །དེ་ལྟ་བུའི་སྒོ་ལོགས་གཡས་གཡོན་གྱི་སྣེ་ནས་ཆ་ཕྲན་རེ་རེ་ཕྲི་ནས། དེ་ལ་
གདུང་ཆ་ཕྲན་ཕྱེད་པ་གཅིག་བཏང་བའི་སྟེང་དུ། རྩིག་པ་ཆ་ཕྲན་ཕྱེད་པ་གཅིག་བརྩིགས་
པས། རྩིག་པའི་རྒྱུན་མ་ཆད་པར་གནས་པ་ཡིན་ནོ། །སྒོ་གླེགས་འཛུགས་ཚུལ་ནི། རྗེ་རྡོ་རྗེ་
འཆང་གི་སྔ་སོའི་ཐུགས་བཞེད། རྩ་བའི་སྒོ་དང༌། སྒོ་ཁྱུད་དང་། སྒོ་འགྲམ་གྱིས་མཚམས་
གཉིས་ཆར་དུ་འཛུགས་པར་མཛད་ཀྱང་། ཕྱིས་སྒོ་གྱིས་མཚམས་དང་སྒོ་སྲུང་ཐུག་པར་
དགོངས་སྟེ། ཕྱི་མ་ཁོ་ནར་སྒོ་གླེགས་ཉིས་རལ་མ། རང་རིགས་ཀྱི་ཕྱག་མཚན་གྱིས་མཚན་
པ་འཇུག་པ་ཡིན་ནོ། །
ལྔ་པ་རྟ་བབས་ལ། སྤྱིར་རྒྱལ་པོའི་རྟ་བབས། མཆོད་པའི་རྟ་བབས། རྒྱན་གྱི་རྟ་
བབས་གསུམ་ལས། འདིར་ཕྱི་མ་ཡིན་ལ། འདིའི་དཔངས་ལ་ཆ་ཆེན་གསུམ་དང་། གཉིས་
དང་། གཅིག་དུ་འདོད་པ་གསུམ་ལས་ཀྱང་། འདིར་ཕྱི་མ་ཡིན་ཞིང་། དེ་ལའང་སྣམ་བུ་
གཅིག་མ་དང་། བཞི་མ་གཉིས་ལས་འདིར་ཕྱི་མ་ཡིན་ནོ། །དེའི་ཚུལ་ཡང་ཞིབ་ཏུ་གསུངས་
པ་ནི་འདི་ལྟར་ཡིན་ཏེ། ཤར་ལྟ་བུ་གཅིག་ལ་མཚོན་ན། སྒོ་ལོགས་གཉིས་ནས་ལྷོ་བྱང་དུ་
ཆ་ཕྲན་རེ་རེ་ཕྱིན། ཕྱིན་པ་དེ་ནས་མདུན་ནམ་ཤར་དུ་ཆ་ཕྲན་རེ་རེ་འོངས། འོངས་པའི་ཆ་
ཕྲན་གཅིག་པོ་ཟད་པའི་ཕུར་སྣར་ཀ་བ་ཆ་ཕྲན་གཅིག་པ་རེ་བཙུགས། ཀ་བ་དེའི་ནུབ་ཐད་
ཀྱི་འདོན་སྣམ་ལ་ཐུག་པར། ཀ་བ་རེ་རེ་བཙུགས་པ་ནི། ཆ་ཕྲན་གཉིས་འདོད་སྣམ་ལ་
བརྟེན་ཞིང་། དེ་ཡན་ཆད་རྟེན་མེད་དུ་གནས་པ་ཡིན་ལ། ཀ་བ་དེ་དག་རེ་རེའི་ནང་ལོགས་
ལ་སྦྱར་བའི་ཀ་རྒྱན་ཆ་ཕྲན་གཅིག་པ་རེ་རེ་གནས་པ་ཡིན་ནོ། །དེ་ལ། ཀ་བའི་དཔངས་ནི་
ཆ་ཕྲན་ལྔ་ཡིན་ནོ། །འོག་གི་བུམ་རྟེན་ལ་ཆ་ཕྲན་གཅིག །ཀ་བ་དངོས་ལ་གསུམ། སྟེང་བྲེའི་
རྣམ་པ་ལ་གཅིག་སྟེ་ལྔ་ཡིན་ལ། ཀ་རྒྱན་ཡང་དཔངས་དེ་དང་མཉམ་ཞིང་། རྣམ་པ་ནི། ཀ་



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
བའི་ལོགས་ན་རིན་པོ་ཆེ་གསེར་ལས་གྲུབ་པ་དར་དཔྱངས་ཀྱི་དབྱིབས་ཅན་ཏེ། དེ་ཉིད་ལ་
ཡང་གླང་ཆེན་ནོར་བུའི་ཁུར་བསྟན་གྱི་སྟེང་ན་སེང་ཆེན་འགྱིངས་པའི་ལག་པ་གཅིག་གླང་
ཆེན་གྱི་མགོ་བོར་བརྟེན་ནས། ལག་པ་གཅིག་གིས། ཀ་བ་འདེགས་པའི་ཚུལ་བྱེད་པ་རེ་
ཡོད་ཡིན་གསུངས། དེ་ལྟར་ཤེས་པ་ན། རྟ་བབས་གང་གི་སྟེང་དུ་འབྱུང་བའི་འོག་གི་གནས་
ངེས་པ་ཡིན་ཏེ། སྒོ་ལོགས་ཀྱི་གཡས་གཡོན་དུ་ཆ་ཕྲན་རེ་རེའི་ས་སྟོང་པར་གནས་པ་ནི།
མུན་པ་འཁོར་མོ་ཡིན་ལ། དེའི་ཕས་སྣར་ཀ་བ་དང་ཀ་རྒྱན་ཆ་ཕྲན་རེ་རེའི་ས་ཡོད་པས། སྒོ་
ལོགས་གཡས་གཡོན་དུ་ཆ་ཕྲན་གསུམ་གསུམ་ཡིན་ནོ། །མདུན་དུའང་ཆ་ཕྲན་གཅིག་སྟོང་
པར་གནས་པ་ནི་མུན་པ་ཡིན་ལ། དེ་ནས་ཀ་བའི་སའི་ཆ་ཕྲན་གཅིག་སྟེ། མདུན་གྱི་ཀ་བ་
འདི་དག་ནི། འོག་གཞིའི་སྣ་ཚོགས་རྡོ་རྗེའི་ལྟེ་བའི་སྣེ་མ་ཟད་ཙམ་གྱི་སྟེང་ལ་འོང་བ་
ཡིན་ནོ། །དེ་ཡང་སྣ་ཚོགས་རྡོ་རྗེའི་ལྟེ་བའི་རྒྱ་ཆ་ཆེན་བཅུ་གཉིས་ཡིན་པས། ལྟེ་བ་ནས་
ཤར་ལྟ་བུ་ལ་ཆ་ཆེན་དྲུག་འབྱུང་བ་ཡིན་ལ། དེའི་རྩིག་བསྒྲིགས་ན། གཞལ་ཡས་ཁང་གི་
ནང་ལྟེ་བ་ནས་ཤར་ལྟ་བུ་ལ་བཞི། སྒོ་ཁྱུད་ལ་ཆ་ཆེན་གཅིག །སྒོ་ལོགས་ལ་ཆ་ཕྲན་གཉིས།
མུན་པ་དང་ཀ་བའི་ཆ་ཕྲན་གཉིས་ཏེ་དེ་ཚུན་ཆད་ཀྱི་སྣ་ཚོགས་རྡོ་རྗེའི་ལྟེ་བ་རྫོགས་པ་
ཡིན་ནོ། །འོན་ཀྱང་རྩིག་པའི་ཆ་ཕྲན་གཅིག་པོ་འདི་སྒོ་ཁྱུད་ཀྱི་ཆ་ཆེན་ལ་ཐེ་ན། སྒོ་ལ་ཆ་
ཆེན་གཅིག་མི་འབྱུང་ཞིང་། མི་ཐེ་ན་ཀ་བ། རྡོ་རྗེའི་ལྟེ་བ་ཐལ་ནས་སོང་ངོ་མཉམ་པ་གཅིག་
འབྱུང་ངོ༌། །
དེ་ལྟ་བུའི་ཀ་རྒྱན་ནས། སྒོ་ལོགས་བར་གྱི་སྟེང་དུ། རྟ་བབས་ཞེང་ལ་ཆ་ཕྲན་གསུམ་
གསུམ་ཡོད་པ། དཔངས་ལ་ཆ་ཕྲན་རེ་རེ་ཡོད་པ་བཞི། ཐིག་ཤིང་བརྩེགས་པ་ལྟར་གནས་
པ་ཡིན་ཏེ། དེ་ལྟར་ན་སྒོ་ལོགས་གཡས་གཡོན་དུ། མུན་པ་ཆ་ཕྲན་གཅིག་ཀ་བ་ཆ་ཕྲན་
གཅིག །ཀ་རྒྱན་ཆ་ཕྲན་གཅིག་དང་ཆ་ཕྲན་གསུམ་གྱི་སྟེང་དུ་རྟ་བབས་ཀྱི་ཞིང་ཆ་ཕྲན་
གསུམ་དང་མཉམ་དུ་རྩིས་འགྲིག་ལ། མདུན་དུ་མུན་པ་ཆ་ཕྲན་གཅིག་དང་། ཀ་བ་ཆ་ཕྲན་
79



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
གཅིག་སྟེ་གཉིས་ཀྱི་སྟེང་དུ། རྟ་བབས་ཆ་ཕྲན་གཉིས་རྩིས་འགྲིགས་ནས། རྟ་བབས་ཆ་
ཕྲན་གཅིག །ཀ་བའི་ཕྱི་ལ་འཕྱར་འོང་བ་ཡིན་གསུངས་ཏེ། སྣ་ཚོགས་རྡོ་རྗེའི་ལྟེ་བའང་
ཐལ་བ་ཡིན་ནོ། །དེ་ལྟར་ན་རྟ་བབས་བཞི་རྒྱ་དཔངས་གཉིས་མཉམ་ལ། དཀྱུས་མི་མཉམ་
པ་ཡིན་ཏེ། རྟ་བབས་འོག་མ་ནི། ཀ་རྒྱན་གཡས་གཡོན་གཉིས་ཀྱི་སྟེང་དུ་སྣེ་རྩེ་ཁེལ་ནས།
ཆ་ཕྲན་བཅུ་དྲུག་ཡོད་དེ། སྒོ་རང་གི་ཆ་ཆེན་གཅིག །སྒོ་འགྲམ་གཡས་གཡོན་གཉིས་སྡོམ་
པས་ཆ་ཆེན་གཅིག་དང་ཆ་ཕྲན་གཉིས། སྒོ་ལོགས་ཕན་ཆད་ལ་ཕན་ཚུན་དུ་མུན་པ་ཀ་བ།
ཀ་རྒྱན་གྱི་ཆ་ཕྲན་གསུམ་གསུམ་གྱི་བར་རྣམས་ཡོད་པས་སོ། །ལྷག་མ་གསུམ་གཡས་
གཡོན་དུ་ཆ་ཕྲན་རེ་རེས་ཐུང་དུ་སོང་ནས། གཉིས་པ་ནི་ཀ་བ་ནས་ཀ་བའི་བར་ཏེ་ཆ་ཕྲན་
བཅུ་བཞི། གསུམ་པ་ནི། མུན་པ་ནས་མུན་པའི་བར་ཏེ་ཆ་ཕྲན་བཅུ་གཉིས། བཞི་པ་ནི། སྒོ་
ལོགས་ནས་སྒོ་ལོགས་ཀྱི་བར་ཏེ་ཆ་ཕྲན་བཅུ་ཡིན་ནོ། །ཁ་དོག་ནི་བསམ་གཏན་དག་པས་
རྟ་བབས་ཉིད། ཅེས་བྱ་བ་ཡིན་པས། རྟ་བབས་འོག་ནས་རིམ་བཞིན་དུ། བསམ་གཏན་
དང་པོ་ན་རྟོག་དཔྱོད་མེ་ལྟ་བུ་ཡོད་པས་དམར་པོ། བསམ་གཏན་གཉིས་པ་ན་དགའ་བ་ཆུ་
ལྟ་བུ་ཡོད་པས་དཀར་པོ། བསམ་གཏན་གསུམ་པ་ན་བདེ་བ་དང་། དབུགས་འབྱུང་རྔུབ་
རླུང་ལྟ་བུ་ཡོད་པས་ལྗང་ཁུ། བསམ་གཏན་བཞི་པ་ནི་མི་གཡོ་བ་ས་ལྟ་བུ་ཡིན་པས་སེར་
པོའོ། །གླང་རྒྱབ་ནི། རྟ་བབས་ཀྱི་མདུན་ངོས་ནས་མིག་གསུམ་ཧར་པོར་གྲུས་པ། གླང་
ཆེན་ནོར་བུའི་ཁུར་ཁྱེར་བ་ཐལ་ཏེ་ཕྱིན་པའི་ཤུལ་འདྲ་བ་སྟེ། ནོར་བུ་དང་དཔུང་མགོ་
གཡས་གཡོན་གྱི་རྗེས་འདྲ་བ་ལ། མུ་ཏིག་གི་དྲ་བ་དང་དྲ་ཕྱེད་འཕྱང་བའོ། ། །
དེ་ནས་རྟ་བབས་གོང་མའི་སྟེང་དུ་པདྨ་དཔངས་ཆ་ཕྲན་གཅིག་དང་ཞེང་ཆ་ཕྲན་
གཉིས་ཡོད་པ། འདབ་མ་བཞིའམ་བརྒྱད་པ། དེའི་སྟེང་དུ་ཆོས་འཁོར་རྒྱ་དཔངས་སྔ་མ་
བཞིན་ལ། རྩིགས་བརྒྱད་དམ། བཅུ་གཉིས་ཡོད་པ། དེའི་སྟེང་དུ། གདུགས་ཡུ་དང་།
གདུགས་མགོའི་དཔངས་ལ་ཆ་ཕྲན་ཕྱེད་ཕྱེད་ཡོད་ལ། གདུགས་མགོའི་ཞིང་ཆ་ཆེན་གཅིག་



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
པའི་རྩེ་མོར་ནོར་བུ་མིག་གསུམ་པའི་ཏོག་གིས་སྤྲས་པ། པདྨའི་གཡས་གཡོན་དུ། དཔངས་
ཆ་ཕྲན་གཅིག་པའི་རི་དྭགས་རུ་རུ་གཉིས་ཉལ་ནས་མིག་ཆོས་འཁོར་ལ་ལྟ་བ། དེ་དག་གི་
ཁོར་ཡུག་ཏུ། བུམ་པ་ལ་བརྟེན་པའི་གདུགས་རྒྱལ་མཚན་བ་དན། ཟླ་བ་རླུང་བསྐྱོད་བར་
དར་ཐག་གིས་སྦྲེལ་བ། དར་ཆུན་འཕྱང་བ་སོགས་ཀྱིས་བརྒྱན་པའོ། །ཡང་འདི་ལ་རྗེ་
བཙུན་གྱི་བདེ་མཆོག་ལུ་ཧི་པའི་དོན་འགྲེལ་དུ་བཤད་པ་ལྟར་ན་འདི་ཡིན་གསུང་སྟེ་སྔ་མའི་
དཔངས་ནི་ཀ་བ་ཆ་ཕྲན་ལྔའི་སྟེང་དུ་རྟ་བབས་ཆ་ཕྲན་བཞི་བརྩེགས་པས་སྒོ་ཁང་དང་མཐོ་
དམན་མཉམ་པ་ཡིན་ནའང་། འདི་ནི་སྒོ་ཁང་གི་སྟེང་དུ་འབྱུང་བ་ཡིན་ནོ། །ཇི་ལྟར་སྙམ་ན།
ཀ་བའི་འཛུགས་ས་སྔ་མ་ལྟར་ཡིན་པ་ལས། དཔངས་ཆ་ཕྲན་དགུ་ཡིན་ཏེ། ཀ་རྟེན་ཆ་ཕྲན་
གཅིག །བུམ་པ་ལ་གཅིག །ཀ་བ་དངོས་ལ་ལྔ། ཞུ་རིང་ཐུང་ལ་གཉིས་རྣམས་ཡོད་པས་སོ། །
དེ་ལྟར་ཀ་བ་སྒོ་ཁང་དང་མཉམ་པར་བྱས་ནས། སྒོ་ལོགས་གཡས་གཡོན་ལ། སྔར་གྱི་
གདུང་དང་རྩིག་མེད་ཅིང་ཐོག་ཕུབ་མེད་པས། དེ་དག་གི་སྟེང་དུ། རྟ་བབས་ཞེང་ཆ་ཕྲན་ལྔ་
པ་བཞི་རིམ་པར་བརྩེགས་པ་ཡིན་ལ། འདི་ལ་ཕྱི་ནི་ཕྱོགས་ཐམས་ཅད་ནས་མཆོད་རྟེན་གྱི་
བང་རིམ་ལྟར་གནས་ཤིང་། ནང་ངོས་མཉམ་པར་བྱས་ནས་གླང་རྒྱབ་ནང་ནས་གྲུས་པའོ། །
ཞེས་སོགས་རྒྱས་པར་གསུངས་ཏེ། འདིར་དེ་ཙམ་ཞིག་ལས་མ་འཁོད་དོ། །
ཞར་བྱུང་དུར་ཁྲོད་ཀྱི་རྣམ་བཞག་ནི། དུར་ཁྲོད་འདི་སྦྱང་གཞི། རྩོད་དུས་མགོ་ཟུག་
པའི་དུས་ནས་བྱུང་ཡང་། འདིར་སྦྱོང་བྱེད་ཡེ་ཤེས་ཀྱི་སྣང་བས་གཞལ་ཡས་ཁང་གི་ཕྱི་ལ་
བཀོད་པའོ། །དེ་ཡང་སྤྱིར་འཛམ་བུ་གླིང་ན། རྣལ་འབྱོར་མ་སྟོང་ཕྲག་བདུན་ཅུ་རྩ་གཉིས་
བཞུགས་པས། དེའི་གནས་ལ་མཚོན་ན། ཧ་རི་ཀེ་ལ་ཞེས་པ་ཤར་ཕྱོགས་རྒྱ་མཚོའི་འགྲམ་
ན་གནས་པའི་ཡུལ། ཧ་རི་ཏ་ཀ་ཞེས་པ་ཤི་རི་ཤའི་ཤིང་ངམ། ཨ་རུ་ནའི་ཤིང་སྟེ། དེ་གནས་
པའི་ཡུལ་ལ་ཤར་ཕྱོགས་གཏུམ་དྲག་གི་དུར་ཁྲོད་ཅེས་བྱ་སྟེ། གཞན་ལའང་དེས་འགྲེའོ། །
དེ་དག་གང་དུ་སྒོམ་པའི་གནས་ནི། བདེ་མཆོག་རྡོ་རྗེ་མཁའ་འགྲོ་ལས། རྡོར་ར་མེ་རི་དང་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
བཅས་པའི་ཕྱི་རོལ་དུ་སྒོམ་པར་བཤད་ལ། སྡོམ་འབྱུང་དུ། དེའི་ནང་དུ་སྒོམ་པར་བཤད་
ཀྱང་། ནང་གི་འདིར་སྒོམ་གསལ་བར་མ་བྱུང་མོད། སྔར་རྭ་གུར་གཉིས་རེག་ལ་མ་འབྱར་བར་གནས་པ་དེ།
རྭ་གུར་གྱི་བར་ཡང་ཅི་རིགས་བྱས་པས་དེར་རམ། གུར་གྱི་ནང་དུའམ། ཐུན་མོང་མིན་པའི་སྲུང་
འཁོར་གྱི་ཕྱི་རུ་འཁོར་ལོའི་ཡང་ནང་དུའམ། ཆོས་འབྱུང་གིའང་ནང་དུ་སྒོམ་པ་སྟེ། ཇི་ལྟར་ཡང་
འགལ་བ་ཆེ་མི་སྣང་ཡང་། གོང་མའི་ཕྱག་ལེན་ཐུན་མོང་དང་། ཐུན་མོང་མིན་པའི་སྲུང་
འཁོར་གྱི་བར་དུ་མཛད་ལ། ཡང་དག་པ་ན། ཆོས་འབྱུང་གི་ནང་། གཞལ་ཡས་ཁང་གི་ཕྱི་
ལ་འགོད་པ་ཉིད་བདེ་བ་ཡིན་ཏེ། སྦྱོང་བྱེད་ཀྱི་དུར་ཁྲོད་འདི་གྲུབ་པའི་མཚམས། རྐྱེན་གྱི་
ཡན་ལག །འབྱུང་བཞི་ལ་ཐིམ་པས་འབྱུང་བཞི་འོད་དུ་ཞུ་བ་ལས། དུར་ཁྲོད་གཞལ་ཡས་
ཁང་དང་བཅས་པ་ཅིག་ཅར་གྲུབ་པ་ཡིན་གྱི། གཞལ་ཡས་ཁང་མ་བསྐྱེད་པའི་གོང་དེར་
དཔྱད་དུ་མེད་པས་སོ་གསུང་། སྦྱངས་གཞི་ལ་ཕྱི་ནང་གསང་གསུམ་ལས། ཕྱི་ནི་ཕྱོགས་
མཚམས་བརྒྱད་ཀྱི་དུར་ཁྲོད་བརྒྱད་ཡིན་ལ། ནང་གི་ལུས་ཀྱི་བུ་ག་དགུའི་སྣ་བུག་གཉིས་
གཅིག་ཏུ་སྡོམ་པའི་བརྒྱད་པོ་ཡིན་ཞིང་། བུ་ག་བརྒྱད་པོའི་རྩ་བརྒྱད། ཤིང་བརྒྱད། རྣམ་
ཤེས་བརྒྱད། ཕྱོགས་སྐྱོང་བརྒྱད། རླུང་བརྒྱད། ཞིང་སྐྱོང་བརྒྱད། རླུང་གི་ནང་ཚན་མེ་རླུང་
བརྒྱད། མེ་བརྒྱད། ཆུ་རླུང་བརྒྱད། ཆུ་བརྒྱད། ས་རླུང་བརྒྱད། རི་བརྒྱད། རླུང་གི་རླུང་གིས་
དེ་དག་གཡོ་བར་བྱེད་པ་ཡིན་ལ། གསང་བའི་སྦྱང་གཞི་ནི། འཇིག་རྟེན་ཆོས་བརྒྱད་ཀྱི་
སེམས་སྣང་སྟེ། སྦྱོང་བྱེད་འདིར་བསྒྱུར་བའོ། །དེ་དག་ལས་སྲུང་འཁོར་དང་དུར་ཁྲོད་ཀྱི་
གཞི་མཚན་སྟེ། སྲུང་འཁོར་གྱིས་ནི་སེམས་ཀྱི་གནས་ལུགས་རྡོ་རྗེ་མི་འགྱུར་བ་འདི་
མཚོན་ལ། དུར་ཁྲོད་ཀྱིས་ནི། འཁོར་བའི་སྣང་ཚུལ་སྣ་ཚོགས་འདི་མཚོན་ཞིང་། གཞལ་
ཡས་ཁང་གིས་ནི་ལམ་བྱང་ཕྱོགས་སོ་བདུན་མཚོན་ལ། བརྟེན་པ་ལྷས་འབྲས་བུ་མཚོན་པ་
ཡིན་གསུངས་སོ། །
དུར་ཁྲོད་དག་ཏུ་གྲུབ་ཐོབ་བརྒྱད་སོགས་བརྒྱད་ཚན་དུ་མ་ཡོད་པའི་གྲུབ་ཐོབ་ཀྱི་



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ངོས་འཛིན་ནི། ཀླུ་སྒྲུབ་བྷི་རུ་པ། ཌོམ་བྷི་བ་སོགས་ལ་མཛད་པ་ནི། རྗེས་འཇུག་སྒོམ་པའི་
དམིགས་རྣམ་གསལ་བའི་ཕྱིར་ཡིན་གྱི། སྔོན་དུར་ཁྲོད་བྱུང་བའི་ཚེ་དེ་དག་ཁོ་ན་དེར་
བཞུགས་པའི་དོན་གྱིས་མིན་གསུངས། གདན་གྱི་རྣམ་པར་བཞག་པ་ལ། ཟླ་ཟེར་ལས། རྩེ
མོའི་དབང་ཆུར་ཆ་ཆེན་གསུམ་པ་ཚུན་ཆད་ལ། པདྨ་དང་ནི་རྡོ་རྗེ་ཡི། །ར་བ་མེ་རིར་བཅས་པ་ཡིན། །ཆ་ཆེན་བཞི་པ་ལྷ་སྣམ་
འདོད། །ནང་གི་ཆའི་དབྱེ་བ་འདི། །འཕར་མ་གཉིས་པའི་ལུགས་ཡིན་ནོ། །ཡང་ན་ཆ་ཕྲན་གཉིས་ལྟེ་བར། ཆ་ཕྲན་གཉིས་པ་
པདྨའི་འདབ་མ་ཡིན། ཞེས་འཕར་མ་གཉིས་པ་དང་གཅིག་པའི་དོན་གསུང་པ་འདི་ལ། རྗེ་ངོར་པས་རིམ་བཞིན་ཡུམ་དང་
ཡབ་ཀྱི་དལ་སོ་སོར་སྦྱར་ནས་མཛད་པས། དེ་ལྟར་ན། དབུས་པདྨ་འདབ་བརྒྱད་ལ་ལྷ་མོ་ལྔ་བཀོད་ནས། རྡོ་ར་མེ་རིས་
བསྐོར་བ་དང༌། ལྷ་སྣམ་ལ་ལྷ་མོ་བརྒྱད་དམ་བཅུ་བཀོད་ནས། གཞལ་ཡས་ཁང་གྲུ་བཞི་དང་བཅས་པ་རྡོ་ར་མེ་རིས་བསྐོར་བ་
ནི་འཕར་མ་གཉིས་པ་དང་། གཞལ་ཡས་ཁང་གི་སྒོ་ཚན་པ་ཆེན་པོས་ཁེགས་པར་བྱས་ནས། དེ་ལ་ལྷ་མོ་བརྒྱད་བསྐོར་བཞིན་
འཕར་མ་གཅིག་པའོ། །གཞལ་ཡས་ཁང་ནང་གི་ལྷ་སྣམ་ཕྱོགས་མདོག་ཅན་ཆ་ཆེན་གཅིག་པོའི་
དཔངས་ཆ་ཕྲན་གཅིག་དང་། དབུས་སྔོན་པོ་ཆ་ཆེན་དྲུག་པོའི་དཔངས་ཆ་ཕྲན་གཉིས་པ་
བཞེད་ཀྱང་འདིར་དེ་ལྟ་བུའི་ཁྱད་པར་མི་མཛད་ལ་ལྷ་སྣམ་སྔོན་པོ་དེའི་དབུས་སུ་པདྨ་
འདབ་བརྒྱད་ཡུ་བའི་དཔངས་ཆ་ཕྲན་གཅིག་ཡོད་པ། འདབ་མས་ཀ་བའི་བར་གྱི་རྡོར་ར་
ཚུན་ཁེབས་པ། ཁ་དོག་ནི་སྡོམ་འབྱུང་ལས། ཕྱོགས་བཞི་དམར་ལ་མེ་རླུང་སེར། །དབང་
ལྡན་སྔོ་ལ་བདེན་བྲལ་ལྗང་། །ལྟེ་བ་ལྗང་ལ་གེ་སར་སེར། །ཞེས་པ་ལྟར་རམ། ཡང་ན་ལྷ་
མོ་བརྒྱད་ཀྱི་མདོག་ལྟར་རམ། ཡང་ན་ཕྱོགས་བཞི་ཕྱོགས་མདོག་ལ། མཚམས་རྣམས་
མཛེས་མཚོན་དུ་བྱེད་གསུངས་སོ། །དེ་ལྟ་བུའི་པདྨ་ལྟེ་བར་ཉི་དཀྱིལ་དང་། འདབ་མར་ཟླ་
དཀྱིལ་རེ་བསམ་ལ། ཉི་མའི་སྟེང་དུ། ཉོན་མོངས། ལྷ་བུ། འཆི་བདག །ཕུང་པོའི་བདུད་
སྟེ་བདུད་བཞིའི་ངོ་བོ། གཟུགས་ཁམས་ཚངས་པ། ཕུང་པོའི་བདུད། ལྷ་དབང་བརྒྱ་བྱིན། ལྷའི་
བུའི་བདུད། གཞན་འཕྲུལ་དབང་བྱེད་ཀྱི་བདུད་སྡིག་ཅན། ཉོན་མོངས་པའི་བདུད། དྲག་པོ་དབང་
ཕྱུག་ཆེན་པོ་རྣམས་མགོ་གཡས་བསྟན། གདོང་གྱེན་ཕྱོགས་ལག་ཐལ་སྦྱར་རིམ་བཞིན་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
རྩེགས་པ་ཡིན་ལ། ལྷ་མོ་བརྒྱད་ཀྱི་གདན་ནི། ཟླ་བའི་སྟེང་དུ། ཤར་ནས་རིམ་བཞིན་
འདོད་ཁམས་ཀྱི་ཚངས་པ། ཤར་ཕྱོགས་ཀྱི་དབང་པོ། ཉེ་དབང་ཁྱབ་འཇུག །དབང་ལྡན་
གྱི་ཕྱོགས་སྐྱོང་། ལྷོའི་ཕྱོགས་སྐྱོང་། བྱང་ཕྱོགས་ཀྱི་ཕྱོགས་སྐྱོང་། ལྷོ་ནུབ་ཀྱི་ཕྱོགས་སྐྱོང་།
ལྷ་མིན་གྱི་དབང་པོ་རྣམས་མགོ་གཡོན་དུ་བསྟན། གདོང་གྱེན་དུ་ཕྱོགས་ནས་ཐལ་མོ་སྦྱར་
བའོ། །ལྷ་མོ་བརྒྱད་ལ་ཟླ་གདན་དང་། བདུད་བཞི་རྩེགས་གདན་བྱེད་པ་ནི་རྩེ་མོའི་སྒྲུབ་ཐབས་སུ་དེའི་སྟེང་དུ་པོ་སེར་པོ་
ལས་སྣ་ཚོགས་པདྨ་འདབ་མ་བརྒྱད་པའི་སྟེང་དུ། རཾ་ལས་ཉི་མའི་དལ་འོད་རབ་ཏུ་འབར་བ། དེའི་སྟེང་དུ་བདུད་བཞི་
བརྩེགས་པའི་གདན། སྒོ་མཚམས་རྣམས་སུ་ཡང་པདྨ་དང་ཟླ་བའི་གདན་བསམ་སྟེ་ཞེས་དང་། རྗེ་པས་དྲུག་པར་གདན་
དབུས་མར་བདུད་བཞི་བརྩེགས་པའི་སྟེང་དུ་ཨཱ་ལི་བཅུ་དྲུག་ཕྲག་གཉིས། ཞེས་སོགས་བཤད་ཅིང་ས་ཆེན་གྱིས་ཀྱང་པད་
ཉིའི་སྟེང་དུ་གཙོ་བོ་ལ་བདུད་བཞི་བརྩེགས་པའི་གདན་ཞེས་བཤད་པར་འདུག་པས་སྙོན་མེད་དུ་གྲུབ་བོ། །
དེ་དག་ལ་ང་རྒྱལ་འཛིན་པ་ནི། སྦྱང་གཞི་གཏི་མུག །གཟུགས་ཕུངས་ཁམས། མིག་
དབང་མིག་ཤེས་སོགས་ཀྱིས་གཙོ་བྱས་པའི་སྣོད་ཀྱི་སྣང་བ་ཐམས་ཅད། སྦྱོང་བྱེད་རྣམ་སྣང་
གི་ངོ་བོ་གཞལ་ཡས་ཁང་དུ་བསྒྱུར་ནས། ལམ་བྱེད་བཞིས་ཉམས་སུ་བླངས་ཏེ། འབྲས་
དུས་ཀྱི་གཞལ་ཡས་ཁང་ལ་ང་རྒྱལ་འཛིན་པ་ནི་འདིའི་དོན་ཏེ། དེ་ལ་སྔགས་ཀྱི་དོན་ནི་ཨོ་
དམ་བཅའ་བ། སརྦ་ཏ་ཐཱ་ག་ཏ་ནི།སརྦ་ཐམས་ཅད། ནཱི་ལ་ཡ་ནི་ཕོ་བྲང་། བཛྲ་རྡོ་རྗེ། སྭ་བྷ་ཝ་རང་བཞིན།
ཨདྨ་ཀོ་ཧཾ་ནི་བདག །ཨ་ཧོ་ནི་ངའོ། །ཞེས་པའོ་དེ་ལ་གཞལ་ཡས་ཁང་བསྐྱེད་པ་རྣམ་སྣང་གི་
ཡན་ལག་ཏུ་འཇོག་པའི་རྒྱུ་མཚན་རྣམ་སྣང་ནི་སངས་རྒྱས་ཀྱི་སྐུའི་ངོ་བོ་ཡིན་ལ། སྐུ་དེས་
གསུང་དང་ཐུགས་ཀྱི་རྟེན་བྱེད་པ་ལྟར་གཞལ་ཡས་ཁང་འདིས་ཀྱང་། སངས་རྒྱས་ཐམས་
ཅད་བཞུགས་པའི་གནས་སམ་རྟེན་བྱེད་པའི་ཕྱིར་རོ། ། །
ཡན་ལག་གཉིས་པ་རྗེས་སུ་ཆགས་པ་རྡོ་རྗེ་སེམས་དཔའི་ཡན་ལག་ལ་ལྔ་ཏེ་དམ་
ཚིག་པ་བསྐྱེད་པ། སེམས་དཔའ་སུམ་བརྩེགས་སྒོམ་པ། སྣོད་བཅུད་སྦྱང་པ་སྐྱེ་མཆེད་སྐུ་
གསུང་ཐུགས་བྱིན་གྱིས་རློབ་པ་ཡེ་ཤེས་པ་ཞུགས་པའོ། །དང་པོ་ལའང་ལྔ་སྟེ། མངོན་བྱང་



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ལྔ་ལས་རྒྱུ་རྡོར་འཛིན་བཞེངས་པ་བཞེངས་ནས་ལྷ་མོ་སྤྲོ་བ། སྤྲོས་ནས་དེ་ཞུ་བ། ཞུ་བ་
ལས་གླུས་བསྐུལ་བ། བསྐུལ་ནས་འབྲས་བུ་རྡོར་འཛིན་བཞེངས་པའོ། །དང་པོ་ལ་སྦྱང་
གཞིའི་མངོན་བྱང་ལྔ་ནི་ཕ་མའི་ཁུ་ཁྲག་གཉིས། བར་དོའི་རྣམ་ཤེས། དེ་རྣམས་འདྲེས་པ།
ལུས་ཡོངས་སུ་གྲུབ་པ་སྟེ་ལྔ་ཡིན་ལ། ལམ་མངོན་བྱང་ལྔ་ནི། ཟླ་བ་མེ་ལོང་ལྟ་བུའི་ཡེ་ཤེས་
ལས་མངོན་པར་བྱང་ཆུབ་པ། ཉི་མ་མཉམ་པ་ཉིད་ཀྱི་ཡེ་ཤེས་ལ། ཕྱག་མཚན། ས་བོན་སོ་
སོར་རྟོག་པའི་ཡེ་ཤེས་ལས། དེ་རྣམས་འདྲེས་པས་བྱ་བ་ནན་ཏན་གྱི་ཡེ་ཤེས་ལས། སྐུ་
ཡོངས་སུ་རྫོགས་པ་ཆོས་ཀྱི་དབྱིངས་ཀྱི་ཡེ་ཤེས་ལས་མངོན་པར་བྱང་ཆུབ་པ་སྟེ་ལྔ་ཡིན་
ཞིང་། འབྲས་བུ་ལ་མངོན་བྱང་ལྔ་ལའང་། ཕྱི་ནང་གཉིས་སུ་ཕྱེ་ནས་འཆད་མོད། འདིར་
ལམ་གྱི་མངོན་བྱང་ལྔ་སྐབས་སུ་བབས་པས། དེའི་ཚུལ་ནི་འདི་ལྟར། ཤནྟི་པ་ཉིན་འབྱུང་
སོགས་དབྱངས་གསལ་རྐྱང་པ་ལས་ཉིས་འགྱུར་འདི་མི་མཛད་ལ། འདིར་མར་མེ་མཛད་
ཀྱིས། ཨཱ་ལི་ཉིས་འགྱུར་ཟླ་དཀྱིལ། ཀཱ་ལི་ཉིས་འགྱུར་ཉི་དཀྱིལ། ཞེས་པ་དང་། ཀུ་མུ་སྟེར་
ཨཱ་ལི་ཀཱ་ལི་ཚར་གཉིས་ཡོངས་སུ་གྱུར་པ་དང་། ཞེས་སོགས་དང་མཐུན་པར་ཉིས་འགྱུར་
ཉིད་མཛད་པ་ཡིན་ནོ། །མངོན་བྱང་དང་པོའི་རྒྱུ་ནི་ཨཱ་ལི་ཕྲག་གཉིས་ཏེ། བདུད་ཀྱི་མགོ་
ནས་རྐང་པའི་བར་དེའི་ཚེ་ཨ་གཉིས་བདུད་ཀྱི་མགོ་རུ་བཞག་ནས་ཨ་དྲུག་པ་གཉིས་བདུད་ཀྱི་རྐང་པར་འཇོམ་པའོ། །
དུའང་རུང་མོད། འདིར་བདུད་གཡས་སུ་སྐྱེལ་བའི་སྙིང་ཐད་ཙམ་དུ་སྟེ། ཕྲག་གཉིས་པོ་
སྟེང་འོག་མགོ་སྤྲོད་དམ། གཡས་སྐོར་གཡོན་སྐོར་དུ་བསྐོར་བ་གང་འཐད་ལས། འདིར་
སྦྱང་གཞི་དང་ཕྱི་མ་མཐུན་ཤས་ཆེ་བས་དེ་ཉིད་མཛད་དེ། རྐང་པའི་མཐེ་བོང་ནས་སྤྱི་བོའི་
བར་གནས་བཅུ་དྲུག་ཏུ་ཨཱ་ལི་ཀཱ་ལིའི་རྣམ་པ་རྩ་ཁམས་དཀར་པོས་གང་བ་ཉིད་ལུས་ཀྱི་ཆ་
ཤས་གཡས་གཡོན་གཉིས་ལ་གནས་པ་དང་བསྟུན་པས་སོ། །ཕྲག་གཉིས་བྱེད་པའི་རྒྱུ་
མཚན་ཡང་དེས་གྲུབ་པ་ཡིན་ཏེ། སྦྱང་གཞི་ལུས་ཀྱི་ཆ་ཤས་གཡས་གཡོན་ལ་ཨཱ་ལི་ཀཱ་ལི་
བཅུ་དྲུག་ཕྲག་གཉིས་གནས་པ་དང་། སྦྱོང་བྱེད་ལམ་གྱི་ཚེའང་སྤྱིར་ཨཱ་ལི་ཤེས་རབ་ཡིན་ལ།
N༽



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
དེ་ཐབས་དང་ཟུང་འཇུག་ཏུ་ཤེས་པའི་ཕྱིར་ཕྲག་གཉིས་བཀོད་པ་ཡིན་ཞིང་འབྲས་བུའི་
ཚེའང་མཚན་སོ་གཉིས་འགྲུབ་པའི་ཆེད་ཡིན་པས་སོ། །རྒྱུ་དེ་ཉིད་ཞུ་བ་ལས་བྱུང་བའི་
འབྲས་བུ་མངོན་བྱང་དང་པོའི་ངོ་བོ་ནི་མེ་ལོང་ལྟ་བུའི་ཡེ་ཤེས་ཀྱི་ངོ་བོ་རྣམ་པ་ཟླ་བ་དཀར་
གསལ་དེ་ཉིད་ཡིན་ནོ། ། །
མངོན་བྱང་གཉིས་པ་ནི། དེའི་སྟེང་མཐོ་གང་ཙམ་གྱི་ནམ་མཁའ་ལ་རྒྱུ་ཨཱ་ལི་ཕྲག་
གཉིས་སྐོར་ཚུལ་སྔ་མ་དང་འདྲ་བར་བྱས་ཏེ། དེ་ཡང་ཕྲག་གཉིས་བྱེད་པའི་རྒྱུ་མཚན་སྦྱང་
གཞི་ཁམས་དཀར་པོ་གཅིག་ཉིད་ལ་འབྱུང་བ་ལྔ་ཚང་བའི་འབྱུང་བ་བཞི་ལ་འབྱུང་ཆུང་བཞི་
བཞི་དང་། ནམ་མཁའ་ལ་དགའ་བ་བཞི་སྟེ་ལྔ་བཞི་ཉི་ཤུ། ཉི་ཤུ་པོ་ལ་རྡུལ་དང་མུན་པའི་ཆ་
གཉིས་ཡོད་པས་བཞི་བཅུ། བཞི་བཅུ་པོ་ལ་ཤེས་རབ་སྟོང་པའི་ཆ་དང་ཐབས་བདེ་བའི་ཆ་
གཉིས་ཀྱིས་ཕྱེ་བས་བརྒྱད་ཅུ་ཡོད་ལ་འབྲས་བུ་ལའང་དཔེ་བྱད་བརྒྱད་ཅུ་ཡོད་པས་འདིར་
ཀྱེ་རྡོར་རྒྱ་གཞུང་རྣམས་སུ་གསལ་བྱེད་སོ་བཞིའི་སྟེང་དུ་ཌ་དྷ་ད་དྷ་ཡ་ལ་དྲུག་སྣོན་པར་
བཤད་ལ། འདིར་རྩེ་མོས་ཀཱ་ལི་ཡོངས་རྫོགས། ཡང་མཐར་གནས་ཌ་ཌྷ་སོགས་དྲུག་
བཅས་བཞི་བཅུ་པོ་ཞེས་བཤད་པ་ནི་རྫ་ཡ་སེ་ནས་མཁའ་འགྲོ་རྒྱ་མཚོའི་སྒྲུབ་ཐབས་སུ་
བཤད་པ་དང་མཐུན་གསུངས། སྦྱོང་བྱེད་ལམ་གྱི་ཚེའང་ཀཱ་ལི་སོ་བཞིའི་སྟེང་དུ། ཡ་ར་ལ་
ཝ་ཌ་ཌྷ་དྲུག་བསྣན་པས་བཞི་བཅུ་ཕྲག་གཉིས་ཏེ་བརྒྱད་ཅུ་དགོས་པ་རྟེན་འབྲེལ་གྱི་གནད་
དམ་པ་ཡིན་པས་སོ། །རྒྱུ་དེ་ཉིད་ཞུ་བ་ལས་མཉམ་ཉིད་ཀྱི་ཡེ་ཤེས་ཀྱི་ངོ་བོ་རྣམ་པ་ཉི་མའི་
དལ་དམར་ཞིང་དྭངས་པའོ། ། །
མངོན་བྱང་གསུམ་པ་ནི། དེ་གཉིས་ཀྱི་བར་གྱི་ནམ་མཁའ་ལ་ཐོད་པ་དཀར་པོ་དུམ་
བུ་གསུམ་པའི་དཔྲལ་བར་སྣ་ཚོགས་རྡོ་རྗེའི་ལྟེ་བར་ཧཱུྃ་གིས་མཚན་པ་དཔྲལ་བ་ཤར་སྒོ་ལ་
བསྟན་པའི་གཡོན་དུ་གྲི་གུག་སྔོ་ནག་གི་ཡུ་བ་ལ་ཨོཾ་གིས་མཚན་པ་སྟེ་རྣམ་པ་དེ་ལྟ་བུ་ཡིན་
ལ་ངོ་བོ་སོ་སོར་རྟོག་པའི་ཡེ་ཤེས་ཡིན་པའོ། །
86



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
མངོན་བྱང་བཞི་པ་ནི། དེ་རྣམས་རོ་གཅིག་ཏུ་འདྲེས་ཏེ་ཐིག་ལེ་དམར་སྐྱའི་གོང་བུ་
སྟེ་ངོ་བོ་ནི་བྱ་བ་ནན་ཏན་གྱི་ཡེ་ཤེས་ཡིན་པའོ། ། །
མངོན་བྱང་ལྔ་པ་ནི། དེ་ལས་རྒྱུ་རྡོ་རྗེ་འཛིན་པར་སྐུ་ཡོངས་སུ་རྫོགས་པ་སྟེ་ངོ་བོ་ནི་
ཆོས་དབྱིངས་ཡེ་ཤེས་ཡིན་པའོ། །དེ་ལྟ་བུའི་ལྷའི་སྐུ་མདོག་ནི་ཡན་ལག་བཞི་པ་ལྟར་ན་
མཉམ་སྦྱོར་གྱི་ཚེ་དཀར་པོ་དང་མི་མཉམ་སྦྱོར་གྱི་ཚེ་ནག་པོར་མཛད་ཀྱང་ཡན་ལག་དྲུག་པ་
འདིར་མཉམ་སྦྱོར་མི་མཉམ་སྦྱོར་གྱི་ཆིངས་གང་ལྟར་ཡང་དཀར་པོ་ཁོ་ནར་བཞེད་ལ་ཕྱག་
འཚན་དང་བཞུགས་སྟངས་ནི་འབྲས་བུ་དང་མཐུན་པས་འདིར་མི་གསུངས་སོ། ། །
འདིར་སྦྱོང་བྱེད་ལམ་ལ་མངོན་བྱང་ལྔར་གྲངས་ངེས་པ་ནི། སྦྱང་གཞི་ལ་ཕུང་པོ་ལྔ་
དང་ཉོན་མོངས་ལྔ་སོགས་སུ་གྲངས་ངེས་པ་དང་། སྦྱངས་འབྲས་ལ་རིགས་ལྔ་དང་ཡེ་ཤེས་
ལྔ་སོགས་སུ་གྲངས་ངེས་ཡིན་ལ་གོ་རིམ་ནི་སྦྱང་གཞི་དང་མཐུན་པ་རྒྱུ་འབྲས་ཀྱི་གོ་རིམ་
ཡིན་ཏེ་རིམ་པ་ལྟར་ཐོག་མར་ཕའི་ཁམས་འོག་ཏུ་འཕེལ། དེ་ནས་མའི་ཁམས་དམར་པོ་
སྟེང་དུ་བབས། དེ་གཉིས་ཀྱི་བར་དུ་བར་དོའི་རྣམ་ཤེས་ཞུགས་ཏེ་དེ་གསུམ་རོ་གཅིག་ཏུ་
འདྲེས་དེ་ལས་ལུས་ཀྱི་རྣམ་པ་རྫོགས་པ་དང་མཐུན་པས་སོ། །མངོན་བྱང་ལྔ་བསྒོམས་པས་
རྫོགས་རིམ་གྱི་སྨིན་བྱེད་དུ་འགྲོ་བ་ཡིན་ཏེ་ཁམས་དཀར་དམར་རྣམ་ཤེས་གསུམ་རོ་གཅིག་
ཏུ་གནས་པ་དབང་གིས་སྨིན་ནས་ལམ་མངོན་བྱང་ལྔར་བསྒོམས་པས་ལས་རུང་དུ་འགྱུར་
བ་ཡིན་ལ་རྫོགས་རིམ་སྒོམ་པའི་གཞི་ཡང་འདི་གསུམ་ཡིན་པས་སོ་གསུངས། འོ་ན་གོང་
གི་ཟླ་ཉི་སོགས་ཡེ་ཤེས་ལྔ་ཡིན་ནས་སྒོམ་ན་གྲུབ་ཟིན་སྒྲུབ་པ་དང་མིན་ནས་སྒོམ་ན་སྤྲང་པོ་
རྒྱལ་པོར་རློམ་པ་བཞིན་མི་འགྲུབ་པའི་སྐྱོན་ཡོད་དོ་སྙམ་ན། ཡིན་པ་ལ། ཆོས་ཉིད་དམ་
རྣམ་པ་ཡིན་པ་དང་། དངོས་ཡིན་པ་གཉིས་ལས། དང་པོ་ལྟར་ཡིན་པས་སྐྱོན་ཕྱི་མས་མི་
གནོད་ཅིང་། དངོས་མིན་པས་སྐྱོན་དང་པོའང་མེད་དོ་ཞེས་གསུངས་ཏེ་འདིས་ཐམས་ཅད་
ལ་ཤེས་པར་བྱའོ། །སྦྱང་གཞི་ནི་ཐུན་མོང་བ་ཚོགས་བཤད་ཀྱི་ཚེ་ན་སྐྱེ་གནས་ཕྱེད་བཞི་དང་



གངས་ཅན་རིག་བཅུད་ལས།
མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
སྦྱར་ནས་རྒྱུ་རྡོ་རྗེ་འཛིན་པ་ཡབ་ཡུམ་ཕ་མའི་ཏིང་ངེ་འཛིན་བྱ་བ་ཡིན་པས། མངོན་བྱང་དང་
པོ་གཉིས་ཀྱིས་རང་གི་ཕ་མའི་ཕ་མའམ་དེའི་ཁམས་དཀར་དམར་གཉིས་སྦྱོང་ལ། གསུམ་
པས་ནི། རང་གི་ཕ་མ་དེའི་བར་དོའི་རྣམ་ཤེས་དང་། བཞི་པས་ནི། མངལ་གྱི་མེར་མེར་པོ་
སོགས་དང་། ལྔ་པས་ནི། རང་ཉིད་སྐྱེས་པའི་ཕ་མ་གཉིས་སྦྱོང་བར་བྱེད་ཅིང་། སྐྱེ་གནས་
བཞི་སྦྱོང་ཚུལ་ཡང་འདོམས་པར་མཛད་དོ། །ཐུན་མོང་མིན་པ་སློབ་བཤད་ཀྱི་ཚེ་ན་ནི།
སྤྱིར་མ་དག་པའི་སྣང་བ་ཐམས་ཅད་སྦྱོང་བྱེད་གཅིག་ཉིད་ཀྱིས་སྦྱོང་ཞིང་། འདིར་ཁྱད་པར་
དུ་སྦྱོང་བྱེད་མངོན་བྱང་ལྔས་སྦྱང་གཞི་ཕུང་པོ་ལྔ། འབྱུང་བ་ལྔ། ཉོན་མོངས་ལྔ། རླུང་ལྔ།
རྩ་ལྔ། ཡི་གེ་ལྔ། བདུད་རྩི་ལྔ། ནད་ལྔ། གདོན་ལྔ་སོགས་སྦྱངས་པས། སྦྱངས་འབྲས་
རིགས་ལྔ་ཡེ་ཤེས་ལྔ་སོགས་འབད་མེད་དུ་འགྲུབ་པ་ཡིན་ནོ། །
གཉིས་པ་འཁོར་སྤྲོ་བ་ལ་གསུམ། སྦྱོར་བ་འདུ་ཤེས་གསུམ་ལྡན། དངོས་གཞི་ལྷ་མོ་
སྤྲོ་བ། རྗེས་ཕྱག་མཚན་ཁ་དོག་སོགས་གསལ་གདབ་པའོ། །དེ་ལ་དང་པོ་ནི། རང་ཉིད་ལྷ་
ཡབ་ཡུམ་དུ་གསལ་བར་དམིགས་པ་ནི་ལྷའི་འདུ་ཤེས་ཏེ་འདིས་ཆགས་པའི་ཡུལ་སྐྱེས་པ་
བུད་མེད་ཀྱི་ཐ་མལ་གྱི་སྣང་བ་སྦྱོང་ངོ༌། །མཁའ་གསང་བྱིན་གྱིས་རློབ་པ་སྔགས་ཀྱི་འདུ་
ཤེས་ཏེ་དེ་ཡང་ཡུམ་གྱི་མཁའ་མི་དམིགས་ཏེ་སྟོང་པའི་ངང་ལས་ས་བོན་ཨ་ཡོངས་སུ་གྱུར་
པ་ལས་ཐ་མལ་གྱི་ཆགས་པས་མ་གོས་པའི་པདྨ། དེ་ཡང་བསྡུ་དངོས་བཞི་དང་ཚད་མེད་
བཞི་མཚོན་པའི་འདབ་མ་བརྒྱད་པ་སྙིང་རྗེས་སེམས་ཅན་ལ་ཆགས་པས་ཁ་དོག་དམར་པོ།
ཡུལ་རང་བཞིན་གྱིས་སྐྱེ་བ་མེད་པས་ཟེའུ་འབྲུ་ལ་ཨས་མཚན་པ་སྟེ་སྔགས་ཀྱིས་བྱིན་གྱིས་
བརླབ་པའོ། །ཨོ་མཆོག་སྟེར་བ། པདྨ་བདེ་བ།སུ་ཁན་ར་འཛིན་པ། མཧཱ་རཀྟ་འདོད་ཆགས་ཆེན་པོ། སུ་
ཁན་ད་བདེ་བ་སྟེར་བ། ཙ་ཏུར་ཨཱ་ནནྡ། དགའ་བ་བཞི། བྷ་ག་པད་མ། བྷི་ཤྭ། སྣ་ཚོགས། ཧཱུྃ་ཧཱུྃ་ཧཱུྃ། སྐུ་
གསུམ། ཀརྱ་བྱ་བ། ཀུ་རུ། མཛོད། མ་མེ། བདག་གིའོ། །ཞེས་པའི་སྔགས་དོན་བསམ་པར་བྱའོ། །
ཡབ་ཀྱི་གསང་གནས་མི་དམིགས་ཏེ་སྟོང་པ་ལས་ས་བོན་ཧཱུྃ་ཡོངས་སུ་གྱུར་པ་ལས་མཚོན་



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
་
རྟོག་གིས་མི་ཕྱེད་པས་རྡོ་རྗེ་ཆོས་དབྱིངས་མི་འགྱུར་བས་མདོག་སྔོན་པོ། །ཡེ་ཤེས་ལྔའི་རང་
བཞིན་ཡིན་པས་རྩེ་ལྔ་པ། ཡུལ་ཅན་འཛིན་པ་མེད་པས་ཧཱུྃ་གིས་མཚན་པ་སྟེ་སྔགས་ཀྱིས་
བྱིན་བརླབ་པའོ། །ༀ་མཆོག་སྟེར་བ། བཛྲ་རྡོ་རྗེ། མཧཱ་ཏྲེ་ཥ་ཞེ་སྡང་ཆེན་པོ། ཙ་ཏུར་ཨཱ་ནནྡ་དགའ་བ་
བཞི། ད་ཡ་ཀ་སྟེར་བ། ཁ་ཀ་མཁའ་འགྲོ། མུ་ཥ་གདོང་། ཨེ་ཀ་ར་སྭ་གཅིག་པ། ནཱ་ཐ་མགོན་པོ། ཧཱུཾ་ཧཱུཾ་ཧཱུཾ།
ཀརུཾ་ཀུ་རུ་ཥཱ་མེ། ཞེས་པའི་སྔགས་དོན་བསམ་པར་བྱའོ། །སྦྱོང་བྱེད་དེ་གཉིས་ཀྱིས་ནི་སྦྱང་
གཞི་མ་དག་པ་ཐ་མལ་གྱི་ཕོ་མོའི་ལིང་གར་སྣང་བ་ཐམས་ཅད་སྦྱོང་། ཡབ་ཡུམ་གཉམ་
པར་སྦྱར་ནས་ལྷ་མོ་ཕྱུང་སྟེ་སེམས་ཅན་གྱི་དོན་བྱའོ་སྙམ་པ་ཆོས་ཀྱི་འདུ་ཤེས་ཏེ་དེས་ན་ཐ་
མལ་གྱི་འཛག་བདེ་ཅི་ཙམ་དོན་དུ་གཉེར་བའི་མ་དག་པའི་སྣང་བ་སྦྱོང་བར་བྱེད་དོ། །
གསུམ་པ་ལྷ་མོ་སྤྲོ་བ་ལ། ཐོག་མར་ལྷ་མོའི་རྒྱུ་ནི། ཕྱོགས་བཅུའི་སངས་རྒྱས་སྤྱན་
དྲངས་ནས་ཐིག་ལེར་ཞུ་བ་སྟེ། ཚུལ་འདི་ལྟར་གང་གིས་སྤྱན་འདྲེན་ན། ཡབ་ཡུམ་སྙོམས་
པར་ཞུགས་པའི་རྩ་སྒོའི་སྒྲ་ཧ་ཧ་སོགས་ཀྱིས་ཏེ། རོལ་མོ་སོགས་ཀྱི་སྒྲས་བསྐུལ་ནས་སྤྱན་
འདྲེན་པ་དང་འདྲ། གང་སྤྱན་འདྲེན་ན་ཕྱོགས་བཅུའི་སངས་རྒྱས་ཐམས་ཅད་དེ། དེ་ཉིད་
རིགས་ལྔའི་ངོ་བོ་འོད་ཟེར་ཁ་དོག་ལྔའམ། ཡིག་འབྲུ་ལྔའི་རྣམ་པས་སྤྱན་འདྲེན་པ་སོགས་
ཡོད་ཀྱང་། འདིར་རིགས་ལྔ་ཡབ་ཡུམ་བཅུའི་རྣམ་པར་སྤྱན་འདྲེན་པ་ཡིན་ནོ། །སྤྱན་དྲངས་
པ་དེ་ཡང་ཡབ་ཀྱི་ཞལ་ནས་ཞུགས་ཐུགས་ཀར་སླེབ་ཙ་ན། ཕྱི་ཧེ་རུ་ཀ་ཡབ་ཡུམ་དང་། ནང་
རིགས་ལྔ་ཡབ་ཡུམ་མཉམ་པར་སྦྱར་བ་སྟེ། ཕྱི་ནང་གི་རྗེས་ཆགས་ཀྱི་མེས་ནང་རིགས་ལྔ་
ཡབ་ཡུམ་འོད་དུ་ཞུ་སྟེ་བྱང་སེམས་དངུལ་ཆུའི་མདོག་ལྟ་བུས་དབྱིབས་བརྒྱུད་རྡོ་རྗེའི་ལམ་
ནས་ཡུམ་གྱི་མཁར་ཐིག་ལེ་བརྒྱད་དུ། དེ་ས་བོན་བརྒྱད་དུ། དེ་ལྷ་མོ་བརྒྱད་དུ་གྱུར། ལྷ་མོ་
བརྒྱད་པོ་མཁའ་ནང་ནས་ཕྱིར་དབྱུང་སྟེ་གདན་སོ་སོའི་སྟེང་དུ་བཀོད་དོ། །ཐ་མལ་པའི་
མིང་སྲིང་དུ་སྣང་བའི་བར་སྲིད་དུ་ཁུ་ཁྲག་འདྲེས་པ་མངལ་དུ་ཆེར་འཕེལ་བ་དང་། དེ་ལས་
ལུས་གྲུབ་ནས་ཕྱིར་བཙས་པ་སོགས་ཞིབ་ཏུ་ཕྱེ་ནས་ཤེས་པར་བྱའོ། །སྦྱང་གཞི་ནི་ཚོགས་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
བཤད་ཀྱི་ལུགས་ཀྱི་འཁོར་གྱི་ལྷ་མོ་སྤུན་ཟླའི་ཏིང་ངེ་འཛིན་བྱ་བ་ཡིན་པས་རང་ཉིད་ཀྱི་
སྤུན་ཟླ་དང་མིང་སྲིང་དུ་སྣང་བའི་ཐ་མལ་སྣང་ཞེན་ཐམས་ཅད་སྦྱོང་ལ་ཐུན་མོང་མིན་པའི་
གནད་ཀྱང་ཤེས་པར་བྱའོ། ། །
གསུམ་པ་གསལ་གདབ་པ་ནི། ཕྱོགས་མཚམས་ཀྱི་པད་འདབ་བརྒྱད་ཀྱི་སྟེང་དུ་
གདན་ཇི་སྐད་བཤད་པ་དག་གི་སྙིང་ཀར་ལྷ་མོ་རྣམས་ཞིབ་ཏུ་གསལ་བཏབ་པ་འདི་ཡིན་ཏེ།
དེ་ཡང་། སྡོམ་འབྱུང་ལས། གདུལ་བྱའི་མིང་ནི་འདུལ་བྱེད་ལ་གྲགས་འགྱུར་ཞེས་པ་ལྟར་
སྔོན་གྱི་གདུལ་བྱ་དབང་ཕྱུག་ཆེན་པོ་ལ་གོ་རི་ཞེས་པ་ལ་སོགས་པའི་ཆུང་མ་བརྒྱད་ཡོད་
པའི་དབང་གིས་འདིར་འདུལ་བྱེད་ཧེ་རུ་ཀའི་འཁོར་བརྒྱད་ལའང་གོ་རི་ལ་སོགས་པའི་མིང་
སྒྲ་ཇི་བཞིན་གསོལ་བ་ཡིན་ལ། དོན་དེས་ན་འདིར་ལྷ་མོ་བརྒྱད་ལ་མིའི་རིགས་ཅན་བདུན་
དང་ཤ་ཟའི་རིགས་ཅན་གཅིག་ཅེས་པའི་ཐ་སྙད་ཀྱང་མཛད་པ་ཡིན་ཏེ། གདུལ་བྱ་དབང་
ཕྱུག་གི་ཆུང་མ་འདིར་ཡུམ་རྣམས་ལ་རྒྱན་ལྔ་དང་ཡབ་ལ་དྲུག་ཀ་ཚང་བའི་རྒྱན་དྲུག་ནི་བདེ་མཆོག་རྩ་རྒྱུད་ལས་ཕ་རོལ་
ཕྱིན་དྲུག་རྒྱན་དྲུག་སོགས་ཞེས་བཤད་པས་ཕར་ཕྱིན་དྲུག་སྟེ་དེ་ཡང་གདུ་བུ་དྲུག་སྦྱིན་པ། སྐ་རགས་ཚུལ་ཁྲིམས། རྣ་རྒྱན་
བཟོད་པ། མགུལ་རྒྱན་བརྩོན་འགྲུས། སྤྱི་བོའི་འཁོར་ལོ་བསམ་གཏན། ཐལ་ཆེན་ནམ་མཆོད་ཕྱིར་ཐོགས་སམ་རུས་པའི་སེ་
རལ་ཁ་ནི་ཤེས་རབ་ཀྱིས་ཕ་རོལ་ཏུ་ཕྱིན་པའོ། །གོ་རི་ལ་སོགས་པ་བདུན་ནི་མིའི་རིགས་ཡིན་ལ། བེ་ཏ་
ལཱིའམ་རོ་ལངས་མ་ནི་ཤ་ཟའི་རིགས་ཡིན་པས་སོ་གསུངས། དེ་ལ་ཤར་ན་གནས་པའི་ལྷ་
མོ་གོ་རི་ནི་ཆོས་དབྱིངས་ལས་མི་འགྱུར་བ་ཁ་དོག་སྔོ་ནག་སྟོན་ནམ་གྱི་མདོག་ཅན་ཡིན་ལ་
འོན་ཀྱང་དཀར་མོ་ཞེས་གདགས་པ་ནི་སྦྱང་གཞི་དབང་ཕྱུག་གི་ཆུང་མ་གོ་རཱི་ཉིད་རྒྱལ་
རིགས་ལས་བྱུང་བ་དཀར་ཞིང་དྭངས་པ་ཁོ་ན་ཡིན་པ་དང་། སྦྱོང་བྱེད་ལྷ་མོ་འདི་ཡང་གློ་
བུར་གྱི་དྲི་མས་མ་གོས་སོ་ཞེས་མཚོན་པའོ་གསུངས། གཡས་ཀྱི་གྲི་གུག་ནི་ཉའི་རྒྱུ་ལྟོ་ཕྱུང་
བྱེད་ལྟ་བུ་སྟེ་ཉོན་མོངས་པ་གཅོད་པ་མཚོན། གཡོན་གྱི་ཉ་རོ་ཧི་ཏ་ནི་ཉ་དམར་པོ་ཁྲབ་ཅན་
ཏེ་འཁོར་བའི་རྒྱ་མཚོ་ལས་འདོན་པ་མཚོན་ནོ། །ལྷོའི་ཙོ་རི་ནི་སེམས་ཅན་ལ་ཆགས་པས་
བས་



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
སྐུ་མདོག་དམར་པོ་བྱི་རུའི་མདོག་ཅན་ཡིན་ལ་ཆོམ་རྐུན་མ་ཞེས་གདགས་པ་ནི་སྦྱང་གཞི་
ཆོམ་རྐུན་གྱི་རིགས་ཅན་ཡིན་པ་དང་། འདུལ་བྱེད་སེར་སྣའི་ནོར་འཕྲོག་ཅིང་འཇོམས་
པས་སོ། །གཡས་ཅང་ཏེའུ་ནི་གཏི་མུག་གི་གཉིད་ལས་སློང་བ་མཚོན་ལ། གཡོན་ཕག་པས་
ནི་གཏི་མུག་དང་ལྡན་པའི་སེམས་ཅན་མཚོན་ཏེ་དེ་སྒྲས་དེའི་གཉིད་སད་པས་སོ། །ནུབ་ཀྱི་
བེ་ཏ་ལཱི་ནི་ཡོན་ཏན་གོང་དུ་རྒྱས་པས་སྐུ་མདོག་གསེར་བཙོ་མའི་མདོག་ཅན་ཡིན་ལ་རོ་
ལངས་མ་ཞེས་གདགས་པ་ནི་འདིའི་གདུལ་བྱ་རོའི་ནང་དུ་རྣམ་ཤེས་ཡན་པོ་ཞུགས་པའི་
རིགས་ཅན་ཡིན་པས་འདུལ་བྱེད་ཉིད་རྣམ་རྟོག་གི་སྲོག་སོན་པའི་ཤུལ་དུ་མི་རྟོག་པའི་ཡེ་
ཤེས་ཞུགས་ནས་ལངས་པའོ། །གཡོན་རུས་སྦལ་ནི་ཆགས་ཅན་གྱི་སེམས་ཅན་མཚོན་བྱེད་
ཡིན་ལ། གཡས་ཐོད་པ་བདུད་རྩིས་གང་བ་ནི་ཆགས་པ་སེལ་བར་མཚོན་ཏེ་དེའི་བདུད་
རྩིས་དེའི་སྐོམ་པ་ཞི་བས་སོ། །བྱང་གི་གྷསྨ་རཱི་ནི་ཕྲིན་ལས་སྣ་ཚོགས་ཀྱིས་དོན་བྱེད་པས་སྐུ་
མདོག་ལྗང་གུ་མར་གད་ཀྱི་མདོག་ཅན་ཡིན་ལ་ཟ་ཕོད་མ་ཞེས་གདགས་པ་ནི་འདིའི་གདུལ་
བྱ་སྨད་ཚོང་མའི་རིགས་ཡིན་པ་དང་འདུལ་བྱེད་ཉིད་གཟུང་འཛིན་གྱི་རྣམ་རྟོག་ཟ་བར་ཡོད་
པས་སོ། །གཡོན་གྱི་སྦྲུལ་ནི་ཞེ་སྡང་ཅན་གྱི་སེམས་ཅན་མཚོན་བྱེད་ཡིན་ལ་གཡས་ཀྱི་ཐོད་
པ་བདུད་རྩིས་ནི་ཞེ་སྡང་སེལ་བར་མཚོན་ཏེ་དེའི་བདུད་རྩིས་ཞེ་སྡང་ཞི་བས་སོ། །བྱང་ཤར་
གྱི་པུཀྐ་སཱི་ནི་ཆོས་དབྱིངས་ལས་མི་འགྱུར་བས་སྐུ་མདོག་སྔོན་མོ་སྟོན་ནམ་གྱི་མདོག་ཅན་
ཡིན་ལ་སྦོས་མོ་ཞེས་གདགས་པ་ནི་འདིའི་གདུལ་བྱ་རྗེ་རིགས་ང་རྒྱལ་གྱིས་སྦོས་པ་ཡིན་པ་
དང་། འདུལ་བྱེད་ཉིད་རྣམ་པར་མི་རྟོག་པ་དག་པས་སོ། །གཡོན་སེང་གེས་ནི་ང་རྒྱལ་ཅན་
གྱི་སེམས་ཅན་མཚོན་ལ་གཡས་དགྲ་སྟ་མེ་ལོང་། ཕྱེད་ཀ་ལྟ་བུས་ནི་ང་རྒྱལ་གཅད་པ་
མཚོན་ཏེ་དེས་དེ་གཅོད་པས་སོ། །ཤར་ལྷོའི་ཤ་བ་རཱིས་ནི་དག་པ་གཉིས་དང་ལྡན་པས་སྐུ་
མདོག་ཤེལ་དཀར་གྱི་མདོག་ཅན་ཡིན་ལ་རི་ཁྲོད་མ་ཞེས་གདགས་པ་ནི་འདིའི་གདུལ་བྱ་
རྔོན་པའི་རིགས་ཅན་ཡིན་པ་དང་། འདུལ་བྱེད་ཉིད་རྣམ་རྟོག་ལས་རིང་དུ་གནས་པས་སོ། །
91 །



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
འདིའི་ཕྱག་མཚན་དགེ་སློང་ངམ་ལྕེ་སྤྱང་ཞེས་ཡན་ལག་བཞི་པར་བཤད། གཡས་དགེ་སློང་
གིས་བདག་ཏུ་མི་འཛིན་པའི་ལྟ་ངན་འཇོམས་པ་མཚོན་ལ་གཡོན་གསིལ་བྱེད་ཀྱིས་སེར་
སྣའི་མདུད་པ་འགྲོལ་བ་མཚོན་ཏེ་དེར་སྒོར་བཙུགས་ཏེ་གསིལ་བས་འཚོ་བ་སྟེར་བས་སོ། །
ལྷོ་ནུབ་ཀྱི་གདོལ་པ་མོ་ནི་སེམས་ཅན་ལ་རྗེས་སུ་ཆགས་པས་སྐུ་མདོག་སྔོ་ལ་དམར་བའི་
མདངས་ཆགས་པ་ཡིན་ལ་གཏུམ་མོ་ཞེས་གདགས་པ་ནི་འདིའི་འདུལ་བྱ་སྲོག་གཅོད་པའི་
བཤན་པའི་རིགས་ཅན་ཡིན་པས་འདུལ་བྱེད་ཉིད་གཟུང་འཛིན་གྱི་སྲོག་འཕྲོག་པ་ལ་
གཏུམ་པས་སོ། །གཡས་འཁོར་ལོས་ཆོས་འཁོར་སྐོར་བ་དང༌། གཡོན་ཐོད་པས་ཉོན་
མོངས་པའི་ཐལ་བ་བརླག་པ་མཚོན་པ་ཡིན་ནོ། །འདིའི་སྐུ་མདོག་ལ་བཞེད་པ་མང་སྟེ་
གཟུངས་པ་ཚོན་ལྔ་བསྲེས་ནས་བྱུག་པ་ལྟ་བུ་དང་། དགེ་བཟང་བ་ཚོན་ལྔའི་ཐིག་ལེ་གོ་
མཚམས་མེད་པར་བཀོད་པ་དང་། བླ་མ་དམ་པ་ཡོ་ག་ནས་བཤད་པའི་རྡོ་རྗེ་ལས་ཀྱི་ཁ་
དོག་ལྟ་བུར་བཞེད་པ་སོགས་བྱུང་ནའང་། འདི་ནི་གུ་རུ་རིན་འབྱུང་གི་བཞེད་པ་སྟེ་འདི་
ལེགས་ཞེས་ཟླ་ཟེར་ལས་སོ། །དེ་ཡང་རྐང་པ་རླུང་། སུམ་མདོ་མེ། ལྟོ་བ་ཆུ། སྙིང་ཁ་སར་
བཤད་པ་དང་མཐུན་ཞིང་དབུ་ལྗང་གུ་ནི་གུར་ལས་གཡུང་མོ་ལྗང་གུར་བཤད་པ་དང་། རྩ་
རྒྱུད་དུ་སྤྱི་བོ་རླུང་དུ་བཤད་པ་དང་། མཐུན་ནོ་ཞེས་བཤད་དེ་མཆན་བུའི་གསལ་བྱེད་དོ། །
དཀྱུས་ན་བཞུགས་པ་ལྟར་ན་རིམ་བཞིན་འབྱུང་བ་ལྔ་དང་བསྟུན་པའོ། །ནུབ་བྱང་གི་གཡུང་
མོ་ཌོམ་བྷི་ནི་ཕྲིན་ལས་སྣ་ཚོགས་མཛད་པས་སྐུ་མདོག་སྣ་ཚོགས་པ་སྟེ་དེ་ཡང་བརླ་གཉིས་
མན་ཆད་ལྗང་གུ། སུམ་མདོ་དམར་པོ། ལྟོ་བ་དཀར་པོ། བྲང་སེར་པོ། མགྲིན་པ་ཡན་ཆད་
སྔོན་པོ་སྟེ་ནང་འབྱུང་བཞིའི་རིམ་པ་དང་བསྟུན་པའོ། །གཡུང་མོ་ཞེས་གདགས་པ་ནི་འདིའི་
གདུལ་བྱ་ཀོ་ལྤགས་མཁན་གྱི་རིགས་ཡིན་པ་དང་། འདུལ་བྱེད་ཉིད་གཟུང་འཛིན་གྱི་རྣམ་
རྟོག་ཡིན་པས་སོ། །གཡས་རྡོ་རྗེས་འཇིག་ལྟའི་རི་བོ་ཉི་ཤུ་འཇོམས་པ་མཚོན་ལ། གཡོན་
སྡིག་མཛུབ་ཀྱིས་གདུག་པ་ཅན་སྡིག་པར་མཚོན་ནོ། །
92



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
དེ་དག་ཐམས་ཅད་ཀྱང་གནས་ལུགས་དེ་བཞིན་ཉིད་དུ་རོ་གཅིག་པས་ཞལ་གཅིག་པ།
བདེན་གཉིས་ཐུགས་སུ་ཆུད་པས་ཕྱག་གཉིས་པ། རྡོ་རྗེ་གསུམ་གྱི་གོ་འཕང་བརྙེས་པས་
སྤྱན་གསུམ་པ། ཆེ་བའི་ཡོན་ཏན་གོང་འཕེལ་དུ་སོན་པས་དབུ་སྐྲ་དམར་སེར་གྱེན་དུ་
བརྗེས་པ། ཉོན་མོངས་པའི་སྒྲིབ་གཡོག་དང་བྲལ་བས་གཅེར་བུ་རིགས་ལྔ་རྣམ་པར་དག་
པས་རུས་རྒྱན་ལྔས་བརྒྱན་པ། ཡེ་ཤེས་ལྔ་ཡོངས་སུ་རྫོགས་པས་མི་མགོ་སྐམ་པོ་ལྔས་དབུ་
བརྒྱན་པ། ཨཱ་ལི་ཀཱ་ལི་ལྔ་བཅུ་དག་པས་ཐབས་ཀྱི་རང་བཞིན་མི་མགོ་སྐམ་པོ་ལྔ་བཅུའི་དོ་
ཤལ་བྱས་པ། མི་གནས་པའི་མྱ་ངན་ལས་འདས་པས་ཞབས་ཕྱེད་སྐྱིལ་ཀྲུང་གིས་བཞུགས་
པའོ། །དེས་ན་ཡུམ་ལ་རྒྱན་དྲུག་པ་མི་འབྱུང་བའི་དོན་ནི་ཡབ་ཐབས་ཀྱི་རང་བཞིན་ལ་རྒྱན་
དྲུག་པ་ཐབས་ཀྱི་རང་བཞིན་དེས་བརྒྱན་པས་ཟུང་འཇུག་ཏུ་འགྱུར་ལ། ཡུམ་ཤེས་རབ་ཀྱི་
རང་བཞིན་ལ་ཐབས་ཕར་ཕྱིན་ལྔའི་རང་བཞིན་རྒྱན་ལྔས་བརྒྱན་པས་ཟུང་འཇུག་ཏུ་འགྱུར་
བའི་དོན་ནོ། །འོ་ན་ཡབ་ཐབས་ཡིན་པས་དེ་ལའང་ཐབས་ཀྱི་རང་བཞིན་རྒྱན་ལྔ་མི་དགོས་
སམ་སྙམ་ན། བདེན་མོད་ཀྱི་ཐབས་ཀྱི་ཕར་ཕྱིན་ལྔ་ཡོད་པས་དེ་དག་སོ་སོར་མཚོན་པའི་
ཕྱིར་རྒྱན་ལྔ་སོ་སོར་དགོས་ལ། ཤེས་རབ་ཀྱི་རང་བཞིན་གཅིག་ལས་མེད་པས་སོ་ཞེས་
ཀྱང་ཐོས་སོ། ། །
སྦྱང་གཞིའི་ཚུལ་རྒྱས་པར་ནི་སྦྱང་གཞི་རིམ་བཞིན། གཟུགས་ཕུང་། ཚོར་བ། འདུ་
ཤེས། འདུ་བྱེད། རྣམ་ཤེས་ཕུང་པོ། ས་ཆུ་མེ་རླུང་། ཁམས་བརྒྱད་སྦྱོང་བྱེད་རིམ་བཞིན་མེ་
ལོང་། མཉམ་ཉིད། སོར་རྟོག །བྱ་གྲུབ་ཡེ་ཤེས། བྱམས་པ་ཚད་མེད། སྙིང་རྗེ། དགའ་བ།
བཏང་སྙོམས་ཚད་མེད་ཀྱི་ངོ་བོ་གོ་རཱི་སོགས་ལྷ་མོ་བརྒྱད་དུ་བསྒྱུར་ནས་ལམ་བྱེད་རྣམ་པ་
བཞིས་ཉམས་སུ་ལེན་པ་ཡིན་ལ། དེ་ལའང་ཁ་དོག་ཕྱག་མཚན་རྣམ་འགྱུར་སོགས་ཀྱི་སྦྱང་
གཞི་སྦྱོང་བྱེད་རྒྱས་པར་ངོ་སྤྲད་པར་མཛད་དོ། །འོ་ན་ཡེ་ཤེས་ཀྱི་རང་མདངས་དང་བསྟུན་
ནས་གོ་རཱི་དཀར་མོ་དང་། ཙོ་རཱི་སེར་མོ་དང་། བེ་ཏཱ་ལཱི་དམར་སེར་དུ་འབྱུང་བ་མི་རིགས་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
སྙམ་ན། འགལ་བ་མེད་དེ་ཡེ་ཤེས་རེ་རེ་ལའང་ལྔ་ཆར་ཚང་བས་ནང་ཚན་གྱི་ཡེ་ཤེས་གང་
ཡང་རུང་བའི་གདངས་སུ་ཤར་བ་ཡིན་པའི་ཕྱིར། དཔེར་ན་གོ་རཱི་མེ་ལོང་ཡེ་ཤེས་ཀྱི་ངོ་བོ་
ཡིན་ཡང་ཡེ་ཤེས་དེའི་ནང་ཚན་ཆོས་དབྱིངས་ཡེ་ཤེས་ཀྱི་དབང་གིས་ཁ་དོག་ནག་མོར་
བཤད་པ་ཡིན་ནོ་ཞེས་ཤེས་པར་བྱ་སྟེ་གཞན་ལའང་དེས་མཚོན་གསུངས་སོ། །
གསུམ་པ་རྒྱུ་རྡོར་འཛིན་ཞུ་བ་ལ་གསུམ། གང་ཞུ་བ། གང་གིས་ཞུ་བ། ཚུལ་ཇི་ལྟར་
ཞུ་བའོ། དང་པོ་ནི་རྒྱུ་རྡོར་འཛིན་གྱིས་ཕུང་ཁམས་སྐྱེ་མཆེད་ཐམས་ཅད་དོ། །གཉིས་པ་ནི་
བདེ་བ་སྐྱེས་པ་དང་། དྲི་ཟ་ཞུགས་པའི་རྐྱེན་གྱིས་ཏེ་དེ་ཡང་དང་པོ་ནི་ཡབ་ཡུམ་སྙོམ་པར་
ཞུགས་པས་བྱང་སེམས་ཀྱི་དྭངས་མས་སྐུའི་ཆ་ཐམས་ཅད་གང་བས་ཐུགས་ཟག་མེད་ཀྱི་
བདེ་བས་ཚིམས་པ་ཡིན་ལ། གཉིས་པ་ནི་དེ་ལྟར་མཉམ་པར་སྦྱར་བའི་ཚེ་རང་གི་བར་སྲིད་
ཀྱི་ངོ་བོ་ཡིག་འབྲུ་ལྔ། ད་བར་ནམ་མཁར་གནས་པ་དེ་ཡབ་ཀྱི་ཞལ་ནས་ཞུགས་ཐུགས་
ཀར་རྗེས་ཆགས་ཀྱི་མེས་ཞུ། དབྱིབས་བརྒྱུད་རྡོར་ལམ་ནས་མཁར་བབས་པའོ། །གསུམ་
པ་ནི་ཡབ་ཡུམ་གྱི་ཕུང་ཁམས་འབྲུ་ལྔ་དང་བཅས་པ་ཐིག་ལེ་སྔོ་ལ་དཀར་བའི་མདངས་
ཆགས་པ་དངུལ་ཆུའི་ཞུན་མ་ལྟ་བུར་ཞུ་བའོ། །འདིའི་སྦྱང་གཞི་ནི་མ་དག་པའི་ཉལ་པོར་
སྣང་བ་དང་། རང་ཉིད་ཀྱི་བར་དོ་མངལ་དུ་ཇི་ལྟར་འཇུག་ཅིང་ཞུགས་པའི་སྣང་བ་ཐམས་
ཅད་དོ། །
དེ་ནས་བདེ་སྟོང་གཉིས་མེད་ཀྱི་ཡེ་ཤེས་ཀྱི་ངོ་བོ་རྣམ་པ་ཐིག་ལེ་ཟླུམ་པོ་ཁ་དོག་སྔོ་སྐྱ་ལ་
ང་རྒྱལ་བཟུང་ནས་སྔགས་འདིས་བྱིན་གྱིས་བརླབས་ཏེ་ཨོཾ་སརྦ་ཐམས་ཅད། ཏ་ཐཱ་ག་ཏ་དེ་བཞིན་
གཤེགས་པ། ཨ་ནུ་རཀྟ་རྗེས་སུ་ཆགས་པ། བཛྲ་རྡོ་རྗེ། སྲ་བྷ་བ་རང་བཞིན། ཨདྨ་བདག །ཀོ་ཉ་ཧཾ་ཨ་ཧོ་ནི་
ངའོ། །ཞེས་པའོ། །དེ་ལྟར་ང་རྒྱལ་བཟུང་ཞིང་བྱིན་གྱིས་བརླབས་པས་ནི་རྗེས་ཆགས་རྡོ་རྗེ་
སེམས་དཔའི་ཡན་ལག་ཏུ་བྱས་པ་ཡིན་པས་ཡན་ལག་དྲུག་པ་འདིར་ངེས་པར་བཞེད་ལ་
བཞི་པ་ལ་འདི་མི་དགོས་པ་ཡིན་ནོ། །དེའི་ཕྱིར་འདི་རྣམས་རྡོ་རྗེ་སེམས་དཔའི་ཡན་ལག་



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ཡིན་པས་ཐམས་ཅད་སྡོམ་པའི་སྦྱང་གཞི་ནི་ཕུང་པོ་ལྔའི་ཆོས་ཉིད་ལ་ཞེན་པའི་ཆ་དང་།
ཡུལ་དྲུག་ལས་ཆོས། དབང་པོ་དྲུག་ལས་ཡིད་དབང་། རྣམ་ཤེས་དྲུག་ལས་ཡིད་ཀྱི་རྣམ་
ཤེས་ལ་སོགས་པ། སྦྱོང་བྱེད་རྡོར་འཛིན་གྱི་རང་བཞིན་འདིར་བསྒྱུར་བའོ། །དེ་ལྟར་གཉིས་
སྣང་བསྡུས་ནས་ལྷན་སྐྱེས་ལ་མཉམ་པར་བཞག་པས་ནི་རྫོགས་རིམ་གྱི་སྨིན་བྱེད་དུ་འགྲོ་
བ་དང་། འབྲས་བུ་ཆོས་སྐུ་ཐོབ་པའི་དགོས་པ་ཡོད་གསུང་། །
བཞི་པ་གླུས་བསྐུལ་བ་ལ་ལྔ་ལས། དང་པོ་གང་ལ་བསྐུལ་ན། བདེ་སྟོང་གི་རང་
བཞིན་ཐིག་ལེ་ལའོ། །གཉིས་པ་གང་གིས་བསྐུལ་ན། ལྷ་མོ་མཚམས་མ་བཞིས་ཏེ། རྒྱུ་
མཚན་སྦྱང་གཞིའི་ཚེ། སས་རྟེན་པ། ཆུས་བསྡུད་པ། མེས་སྨིན་པ། རླུང་གིས་འཕེལ་བའི་
སྒོ་ནས་ལུས་རྫོགས་པར་བྱེད་པ་ཡིན་ན་ལྷ་མོ་འདི་བཞིའང་། ཚད་མེད་བཞིའི་རང་བཞིན་
ཡིན་པས། བཞིའང་འབྱུང་བཞི་དག་པའི་བདག་ཉིད་ཡིན་པ་དང་། སྦྱོང་བྱེད་ཀྱི་ཚེ། སློབ་
པ་ལམ་དུ་ཚད་མེད་བཞི་བསྒོམས་པའི་འཐུས། འབྲས་བུའི་ཚེ་གཞན་དོན་དུ་བཞེངས་པ་
ཡིན་ན། ལྷ་མོ་འདི་བཞིའང་ཚད་མེད་བཞིའི་རང་བཞིན་ཡིན་པས་སོ། །
གསུམ་པ་ཚུལ་ཇི་ལྟར་བསྐུལ་ན། གླུས་མཆོད་པའམ། གླུ་བླངས་པའི་ཚུལ་གྱིས་ཏེ།
ངོ་བོ་བདེ་ཆེན་རྣམ་པ་གླུ་སྙན་གྱི་གདངས་སུ་ཤར་བ་དེའི་སྒྲས། དབྱིངས་བཞི་པ་དེ་ལས་
སད་པས་སོ། །ཀླུས་བསྐུལ་པའི་ཚུལ་ཡང་། དེ་ཡང་རྒྱུ་རྡོར་འཛིན་ཞུ་ནས་གཟུགས་སྐུ་
བསྡུས་པ་ན་ལྷ་མོ་རྣམས་མགོན་མེད་པས་ཡིད་གདུང་སྟེ་གཅིག་གིས་གླུས་བསྐུལ་བའི་ཚེ་
གཞན་གསུམ་གྱིས་རམ་འདེགས་ནས་བསྐུལ་བ་ཡིན་གསུངས་ཏེ་བྲག་ཕུག་པ་བློ་བརྟན་
དང་བྲག་ཕུག་པ་དཀོན་མཆོག་རྒྱལ་སོགས་བརྒྱུད་ནས་སོ། །པུ་ཀ་སཱི་ཐུགས་རྗེ་ཆེན་པོའི་
ཚུལ་གྱིས་ཏེ། ཐུགས་བརྩེ་བ་ཆེན་པོས་བདག་ལ་གཟིགས་ཏེ་བཞེངས་ཞེས་པའོ། །དེ་ལྟར་
བསྐུལ་ཡང་མ་བཞེངས་པ་ལ། ཤ་བ་རཱིས་གནད་ལ་བོར་བའི་ཚུལ་གྱིས་ཏེ། ཁྱོད་མི་
བཞེངས་ན་བདག་སྲོག་གཏོང་ཞེས་པའོ། །དེས་ཀྱང་མ་བཞེངས་པ་ན། གདོལ་པ་མོས་
སའབ



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
སྔོན་གྱི་ཐུགས་དམ་རྗེས་སུ་དྲན་པའི་ཚུལ་གྱིས་ཏེ། སྔོན་སློབ་པ་ལམ་དུ་སེམས་ཅན་གྱི་
དོན་བྱེད་པར་དམ་བཅས་པའི་འབྲས་བུ་བསྙེལ་བ་མིན་ནམ་ཞེས་པའོ། །དེས་ཀྱང་མ་
བཞེངས་པ་ལ། གཡུང་མོས་ཐུགས་དགོངས་ཡོངས་སུ་མཁྱེན་པའི་ཚུལ་གྱིས་ཏེ། དེ་ལྟར་
དབྱིངས་ལ་ཞུགས་པ་ནི། སེམས་ཅན་བློས་སྤངས་པ་མ་ཡིན་གྱི། དེ་ལྟར་ཞུ་བ་ན་གཞན་
དག་གདུང་བ་སྐྱེས་ཏེ་གསོལ་བ་འདེབས་པར་བྱེད་ན། གདུལ་བྱའི་དོན་དུ་འགྱུར་བའི་
དགོངས་པ་སྔོན་དུ་བཏང་བའི་བསམ་པ་ཇི་ལྟ་བ་བཞིན་ཤེས་པའོ། ། །
བཞི་པ་དགོས་པ་ནི། སྤྱིར་སངས་རྒྱས་སེམས་ཅན་ལ་གཟིགས་པ་དུས་དྲུག་ཏུ་
ཐོགས་མེད་དུ་འཇུག་པས་བསྐུལ་མི་དགོས་ཤིང་། གླུས་བསྐུལ་ནས་ཀྱང་མི་གཞེངས་པ་
དང༌། བསྐུལ་བ་པོ་ཡིད་ཆད་པ་སོགས་མེད་མོད། གདུལ་བྱ་སྣོད་རུང་མེད་པའི་ཚེ་སངས་
རྒྱས་ཆོས་སྐུར་བཞུགས་ནས། ཡོད་པའི་ཚེ་གཟུགས་སྐུར་བཞེངས་པ་དང་བསྟུན་པ་དང་།
འཇིག་རྟེན་གྱི་སྤྱོད་པ་དང་ཡང་སྒོ་བསྟུན་པའི་ཆེད་དོ། །
ལྔ་པ་བཞེངས་ཚུལ་ནི། གཡུང་མོས་བསྐུལ་བའི་དེ་མ་ཐག་དུ་བཞེངས་པ་ཏེ། དེ་ཡང་
གླུས་བསྐུལ་བས། སྔོན་གྱི་སྨོན་ལམ་དང་། ཐུགས་བསྐྱེད་རྗེས་སུ་དྲན་པའི་སྒོ་ནས། ཐིག་
ལེ་དེ་ཆ་གཉིས་སུ་གྱུར། དེ་གཉིས་ཧཱུྃ་དང་ཨོཾ་གཉིས་སུ་གྱུར། དེ་གཉིས་ལས་འབྲས་བུ་རྡོ་
རྗེ་འཛིན་པ་ཡབ་ཡུམ་དུ་བཞེངས་པའོ། །དེ་དག་གི་སྦྱང་གཞི་ནི། མངལ་དུ་སས་རྟེན།
ཆུས་བསྡུད། མེས་སྨིན། རླུང་གིས་རྒྱས་པའི་ཐ་མལ་སྣང་ཞེན་ནི། འབྱུང་བཞི་ངོ་བོ་ལྷ་མོ་
བཞིས་བསྐུལ་བས་སྦྱོང་ལ་ཐིག་ལེས།མངལ་གྱི་ནུར་ནུར་པོ་དང་། ཟླ་ཚེས་ཀྱིས།མེར་མེར་པོ། ཧའི་
མགོ་བོས།ཏར་ཏར་པོ། ཧའི་ཁོག་པས།གོར་གོར་པོ། ཞབས་ཀྱུ་ཨུས།འཕྲང་འགྱུར་གྱི་ཐ་མལ་སྣང་
ཞེན་རྣམས། ཧཱུྃ་ཡིག་ཆ་ལྔས་རིམ་བཞིན་སྦྱོང་ཞིང་། སྐུ་རྫོགས་པས་ནི་རང་ལུས་རྫོགས་
ནས་ཕྱིར་བཙས་པའི་སེམས་སྣང་བག་ཆགས་དང་བཅས་པ་སྦྱོང་བ་སྟེ་ཚོགས་བཤད་དོ། །
སློབ་བཤད་ཀྱི་ཚེ་ནི་མ་དག་པའི་སྣང་བ་སྤྱི་སྒོས་ཐམས་ཅད། སྦྱོང་བྱེད་གཅིག་ཉིད་ཀྱིས་མ་



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ལུས་པར་དག་པའོ། །
ལྔ་པ་དེའི་སྐུ་མདོག་ཕྱག་མཚན་སོགས་གསལ་གདབ་པ་ནི། ཕའི་ཁམས་དཀར་པོ་
དག་པས་སྤང་བྱ་གློ་བུར་གྱི་དྲི་མ་དང་བྲལ་བས་ཀྱང་ངོ་། །གཡས་ཞལ་དཀར་བ། མའི་ཁམས་དམར་པོ་
དག་པས་ཐུགས་རྗེ་ཆེན་པོས་སེམས་ཅན་ལ་ཆགས་པས་ཀྱང་ངོ་། །གཡོན་ཞལ་དམར་བ། བར་དོའི་རྣམས་
ཤེས་དག་པས་རྩ་ཞལ་དང་། སྐུའི་མ་སྔོ་ནག་སྟོན་ནམ་གྱི་མདོག་ཅན། ལྷག་མ་བཞི་བུང་
ཆོས་དབྱིངས་ལས་མི་འགྱུར་བས་ཀྱང་ངོ༌། །བའི་མདོག་ཅན་ནག་པའི་མཐར་ཐུག་པ། སྟེང་ཞལ་དུད་
ཁ་ཐབས་ཤེས་གཉིས་སུ་མེད་པས། མགྲིན་པ་དང་བཅས་པ་སྟེ། དེ་ཡང་མེ་དང་རླུང་འདྲེས་པའི་
མདོག་ཏུ་ཤར་བ་སྟེ། ཁམས་ལོང་བའི་རྣམ་པ་ཅན་ནོ། །དེ་ལྟར་ཞལ་བརྒྱད་པོའང་མགྲིན་
པ་གཅིག་ལ་སོ་སོའི་ཐད་དུ་ཅུང་ཟད་རེ་འབུར་ཞིང་། གཡས་གཡོན་དུ་གསུམ་གསུམ་
འདབ་ཆགས་སུ་གནས་པ་དོན་འདི་དག་རྩེ་མོའི་བཞི་པར། གོ་རི་རྩ་བའི་ཞལ་ལ་བསྡུ། ཙོ་རཱི་གཡས་ཀྱི་ཞལ་བར་
པ་ལ་བསྡུ། བེ་ཏཱ་ལཱི་སྟེང་ཞལ་དུ་བའི་མདོག་ཅན་ལ། གྷསྨ་རཱི་གཡོན་གྱི་ཞལ་བར་པ་ལ། པུཀྐ་སཱི་གཡོན་གྱི་ཞལ་དམར་པོ་ལ།
ཤྭ་བ་རི་གཡས་ཀྱི་ཞལ་དཀར་བ་ལ། ཙཎྜ་ལཱི་གཡས་ཀྱི་ཞལ་རྫོགས་ཁ་མ་ལ། གཡུང་མོ་གཡོན་པའི་ཞལ་རྫོགས་ཁ་མ་ལ་
བསྡུ་བར་བྱའོ། །ཞེས་གཡས་ཞལ་གསུམ་དང་། གཡོན་ཞལ་གསུམ་བཤད་པས། ཞལ་དྲུག་པོ་དེ་ལྷོ་བྱང་དུ་ལྟ་བ་ཡིན་ཞིང་།
རྩ་ཞལ་དང་སྟེང་ཞལ་ནི་ཤར་ལ་བལྟ་བའོ། །དོན་དེས་ན་ཟླ་ཟེར་ལས། བླ་མ་གཉན་ཚུལ་ཁྲིམས་རྒྱལ་མཚན་ལྷག་མ་བཞི་
རྒྱབ་ཏུ་ལྟ་བ་དགག་པ་ཡིན་གྱི། རྒྱབ་ཞལ་གྱི་ཐ་སྙད་ཙམ་མི་འགོག་པས། དོན་ལ་རྟོགས་པས་མིང་སྐམ་ཙམ་ལ་རྩོད་པར་མི་
བྱའོ། །སྟེ། རེ་རེ་ལའང་སྙན་གཉིས་གཉིས་རྩེ་སྤྲོད་དུ་གནས་ཤིང༌། ལྟག་པར་རང་སོར་
བཞིའི་བར་དང་བཅས་པའོ། །དེ་ལྟ་བུའི་ཞལ་བརྒྱད་ཀྱིས་ཆོས་བརྒྱད་རྣམ་པར་དག་ཅིང་།
རྣམ་ཐར་བརྒྱད་མཚོན་པ་ཡིན་ལ། ཁམས་གསུམ་གཟིགས་ཤིང་དུས་གསུམ་མཁྱེན་པས་
ཞལ་རེ་རེ་ལ་སྤྱན་གསུམ་གསུམ་སྟེ། སྤྱན་དབུ་མ་ནི་གཡོན་གྱེན་ལངས་ལྟ་བུའོ། །སངས་
རྒྱས་ཀྱི་ཡོན་ཏན་གོང་འཕེལ་དུ་སོན་པས་དབུ་སྐྲ་དམར་སེར་གྱེན་དུ་བརྫེས་པ། བདུད་
བཞི་འཇོམས་པར་དཔའ་བས་མཆེ་བ་བཞི་བཙིགས་པ། ཕྱག་གི་གནས་ཚུལ་ནི་བཞེད་པ་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
མང་ནའང་། འདིར་སོག་པ་བཅུ་དྲུག །ཀ་ཡོལ་ཁ་བཅུ་དྲུག །དེ་བཞིན་དུ་དཔུང་པ་བར་ལྷུ།
ཕྱག་ངར་ཕྱག་མགོ་རྣམས་བཅུ་དྲུག་བཅུ་དྲུག་ཏུ་ཡོད་པ་སྟེ་དེ་ཡང་མདུན་ནས་རིམ་བཞིན་
བྱ་སྤུ་ནོན་གྱི་ཚུལ་ལྟར་རིམ་པ་ལོག་ཏེ་ཡོད་པ་ཡིན་ནོ། །དེའི་ཕྱག་མདུན་མ་གཉིས་ནི།
ཕྱག་དང་པོ་ཡང་ཡིན་ཞིང་། རྩ་ཕྱག་ཀྱང་ཡིན་ལ། སྤྱིར་རྩ་ཕྱག་ལ་ཕྱག་དང་པོས་ཁྱབ་པ་
མ་ཡིན་ཏེ། རྡོ་རྗེ་འཇིགས་བྱེད་ཀྱི་ཕྱག་ཐ་མ་གཉིས་གླང་ལྤགས་འཛིན་པ་རྩ་ཕྱག་ཏུ་སློབ་
དཔོན་ཨ་མོ་གྷའི་འཇིགས་བྱེད་ཀྱི་སྒྲུབས་ཐབས་ལས། བཤད་པ་ཡིན་གསུངས། ཕྱག་དང་ཕྱག་མཚན་གྱི་
དག་པའམ་མཚོན་དོན་ནི། ཕྱག་བཅུ་དྲུག་གིས་སྟོང་ཉིད་བཅུ་དྲུག་མཚོན་ནས་ཐོད་པ་བཅུ་
དྲུག་གིས་བདེ་བ་མཚོན་པས་བདེ་སྟོང་ཟུང་དུ་འཇུག་པ་ཡིན་ལ། ཕྱག་གཡས་ཀྱི་ཐོད་པའི་
ནང་གི་སྲོགས་ཆགས་བཅུ་དྲུག་གིས་ནི། གློ་དང་དབུགས་དང་དེ་བཞིན་སྨྱོ། །ཁོང་སྐམ་
འཛེ་དང་བིར་ཛ་ཀ །མཆིན་པ་འཚེར་པའི་ནད་རྣམས་ལ། །གླང་པོ་ལ་སོགས་རིམ་ཤེས་བྱ། །
ཞེས་པ་ལྟར་གྱི་ནད་བརྒྱད་མཚོན་པ་ཡིན་ཏེ། དེ་ཡང་ཐོད་པ་དཔྲལ་བ་རང་ལ་བསྟན་ནས།
སྲོགས་ཆགས་དེ་དག་ཀྱང་ཁ་ནང་དུ་ལྟ་བ་སྟེ་གཞན་གྱི་ནད་རང་ལ་ལེན་པས་སོ། །གཡོན་
ཕྱག་མཚན་གྱི་གོ་རིམ་དེ་གཡོན་པ་བརྒྱད་ལ་རྩ་རྒྱུད་མི་མཐུན་པ་ཡོད་པའི་དོན་ནི། འཕགས་པ་སེང་གེ་མཐའི་ཞུས་ལན་དུ་སྐུ་
དང་ས་རྟེན་བྱེད་པ་མཚུངས། གསུང་དང་ཆུ་གཞན་འཛིན་པ་མཚུངས། ཐུགས་དང་མེ་གསལ་བར། རྫུ་འཕྲུལ་དང་རླུང་གཡོ་
བར། ཀུན་འགྲོ་དང་ཟླ་བ་ཐམས་ཅད་ལ་འཇུག་པར། ཅི་འདོད་བྱེད་པ་དང་ཉི་མས་གཞན་སྨིན་པར། འཕྲིན་ལས་དང་
གཤིན་རྗེ་མཐུ་དང་ལྡན་པར། ཡོན་ཏན་དང་ནོར་སྦྱིན་གཞན་གྱི་དབུལ་བ་སེལ་བར་མཚུངས་པས་དབང་ཕྱུག་བརྒྱད་ཀྱི་གོ་
རིམ་དང་འབྱུང་བ་ལུགས་འབྱུང་ཟློག་གི་རིམ་པ་དང་བསྟུན་པའོ་ཞེས་བཤད་པ་ལྟར་གཟུང་ངོ༌། །གྱི་ཐོད་པའི་ནང་གི་
ལྷ་བརྒྱད་ཀྱིས་ནི། དབང་ཕྱུག་གི་དོན་བརྒྱད་པོ། སྐུ་ཡི་དབང་ཕྱུག་གསུང་གི་དབང་ཕྱུག་
དང་། །དེ་བཞིན་དུ་ནི་ཐུགས་ཀྱི་དབང་ཕྱུག་དང་། །རྫུ་འཕྲུལ་ཀུན་ཏུ་འགྲོ་བའི་དབང་ཕྱུག་
དང་། །ཅི་འདོད་བྱེད་དང་ཡོན་ཏན་འཕྲིན་ལས་ཏེ། །ཞེས་པ་འདི་དག་མཚོན་ལ། དེ་ཡང་
ཐོད་པ་དཔྲལ་བ་ཕར་བསྟན་ནས་ལྷ་བརྒྱད་ཀྱང་ཕར་བལྟ་བ་ཏེ། གཞན་ལ་དབང་ཕྱུག་
མ།
*ལ་རབ་
98



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
བརྒྱད་སྩོལ་བས་སོ། །
ལྷ་བརྒྱད་ཀྱི་ཕྱག་མཚན་ནི། རྒྱས་པར་ཉིན་འབྱུང་ཟླ་བས་བཤད་པ་བཞིན་ཡིན་ལ།
བསྡུས་ན། སེམས་ཅན་ལ་དབང་ཕྱུག་སྩོལ་བའི་ཕྱིར། གཡས་མཆོག་སྦྱིན་དང་། གཡོན་མི་
འཇིགས་པར་སྦྱིན་པར་བྱས་པས་ཆོག་པའོ། །འདིར་ཡབ་བདེ་བ་རྣམ་དག་ཡིན་པས་མི་
མགོ་རློན་པའི་ཅོད་པན་དང་། ཡུམ་གྱི་ཕྱོགས་རྣམས་ནི། སྟོང་པ་རྣམ་དག་ཡིན་པས། མི་
མགོ་སྐམ་པོ་ལྔས་དབུ་རྒྱན་ཡིན་ནོ། །ཞེས་ཀྱང་ཐོས་སོ། །གཞན་ཡང་མི་མགོ་སྐམ་པོ་ལྔས་
རྒྱན་པ་ནི། ཡེ་ཤེས་ལྔ་རྫོགས་པ་མཚོན་པ་ཡིན་ཏེ། འདི་ནི་ཐོད་པ་སོར་ལྔ་པ་ཡི་ཚད་བྱས་
པས་ཅོད་པན་འཛིན་པར་བྱེད་ཅེས་པ་ལྟར། མི་རུས་ལ་མི་འགོའི་གཟུགས་བརྙན་བཅོས་
པ་ཉིད་བཻཌཱུརྱའི་འཁྱུད་མོས་བསྡམས་ནས་བྱེད་པ་ཡིན་གྱི། སྲིན་ཁྲོས་ཀྱི་རྒྱན་ལྟར་བམ་
རིལ་དངོས་ལ་བྱེད་པ་མིན་གསུངས། མི་མགོ་རློན་པ་ལྔ་བཅུའི་དོ་ཤལ་བྱས་པ་ནི། ཨཱ་ལི་
ཀཱ་ལི་ལྔ་བཅུ་དབྱིངས་སུ་དག་པའོ། །
བསྡུ་དངོས་བཞི་མཚོན་པ་ནི། ཞབས་བཞིའི་བཞུགས་ཚུལ་ལ། མཁས་པ་རྣམས་ཀྱི་
འདོད་ཚུལ་དུ་མ་ཞིག་ཡོད་ཀྱང་། མཚོ་སྐྱེས་དང་མན་ངག་ལུགས་ལ། བདུད་བཞི་བརྩེགས་
གདན་དང་། བཀྲམ་གདན་གཉིས་ལས་བརྩེགས་གདན་འབའ་ཞིག་གསུངས་པས།
བཞུགས་ཚུལ་ཡང་གཡས་གཡོན་གྱི་ཞབས་གཉིས་གཉིས་མདུན་རྒྱབ་ཏུ་ཡོད་པའི་གཡས་
གཉིས་བརྐྱངས་པའི་བརླ་ལ་གཡོན་གཉིས་བསྐུམ་པའི་སོར་མོ་གཏད་པའི་སྐྱིལ་ཀྲུང་ཕྱེད་
པའི་གར་སྟབས་ཀྱིས་བཞུགས་པ་འདི་ལས་འོས་མེད་པའི་ཕྱིར། དེ་ལྟར་ན་མན་ངག་
ལུགས་ལ་བདུད་བཞི་བརྩེགས་གདན་ཞབས་གཡས་པ་གཉིས་ཀྱིས་དངོས་སུ་མནན་ལ།
གཡོན་པ་གཉིས་ཀྱིས་མནན་རྒྱུ་མ་བྱུང་བས་པདྨ་བཛྲས། ཞབས་བཞི་པོས་ནི་བདུད་བཞི་པོ།
མཉམ་པར་མནན་ཅིང་ཞེས་གསུངས་པ་ཇི་ལྟར་ཞེ་ན། ཞབས་གཡོན་པའི་སོར་མོ་རྣམས་
གཡས་པའི་བརླ་ལ་གཏད་པའི་ཚེ་གཡོན་པ་གཉིས་ཀྱི་རྗིད་ཀྱང་གཡས་ལ་བབ་པས་དོན་
99



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ལ་ཞབས་བཞི་ཆར་གྱིས་མནན་པར་འགྲོ་ཚུལ་ཤེས་དགོས་སོ། །རྒྱན་ཆ་ལ། ཁ་ཅིག་སྟག་
ལྤགས་ཀྱི་ཤམ་ཐབས་ཡོད་པར་བཞེད་ཀྱང་། འདིར་ནི་གཅེར་བུར་མི་མགོ་རློན་པའི་དོ་
ཤལ་དང་། རུས་པའི་རྒྱན་དྲུག་ལས་གཞན་པའི་རྒྱན་མི་དགོས། རུས་རྒྱན་དྲུག་ནི་རིགས་
ལྔ་དང་དྲུག་པ་རྡོ་རྗེ་སེམས་དཔའ་སྟེ་རིགས་དྲུག་རྣམ་པར་དག་པ་ཡིན་ཏེ། སྤྱི་བོའི་འཁོར་
ལོ་མི་བསྐྱོད་པ་ཞེས་གསུངས་པའི་ཕྱིར། ཕར་ཕྱིན་དྲུག་རྣམ་པར་དག་པའང་ཡིན་ཏེ། བདེ་
མཆོག་རྩ་རྒྱུད་ལས། ཕ་རོལ་ཕྱིན་དྲུག་སོགས། ཞེས་གསུངས་སོ། །
གར་གྱི་ཉམས་དགུ་ལས། སྒེག་ཅིང་དཔའ་བ་མི་སྡུག་པ། །ཞེས་སྐུའི་ཉམས་
གསུམ་སྟེ། སྒེག་པ་ནི་རུས་རྒྱན་དང་མཚན་དཔེ་སོགས་ཀྱི་སྤྲས་ཤིང་སྐུ་ལྟ་བས་ཆོག་མི་
ཤེས་པ་དང་ལྡན་པས་གདུལ་བྱ་འདོད་ཆགས་ཅན་འདུལ་བར་བྱེད། དཔའ་བ་ནི་བདུད་
བཞི་མཉམ་པར་མནན་ནས་སྐུ་ཆེ་ཞིང་བརྗིད་པ་སྟེ། གདུལ་བྱ་ཞེ་སྡང་ཅན་འདུལ་བར་
བྱེད། མི་སྡུག་པ་ནི་གཏི་མུག་ཅན་ལ་བྱེ་བྲག་ཏུ་སྣང་བ་སྟེ། ཞལ་མཆེ་བ་བཙིགས་ཤིང་ཁྲོ་
གཉེར་བསྡུས་པ་ལ་སོགས་པའི་རྣམ་འགྱུར་གྱིས་གདུལ་བྱ་གཏི་མུག་ཅན་འདུལ་བར་བྱེད་
པ་ཡིན་ནོ། །དགོད་ཅིང་དྲག་ཤུལ་འཇིགས་སུ་རུང་། ཞེས་གསུང་གི་ཉམས་གསུམ་སྟེ།
དགོད་པས་ནི་རབ་ཏུ་དགྱེས་པ་ཆགས་པའི་བཞད་སྒྲས་འདོད་ཆགས་ཅན་འདུལ་ལ། དྲག་
ཤུལ་གྱི་ཧཱུྃ་ཕཊ་ལ་སོགས་པའི་དྲག་ཤུལ་གྱི་ང་རོས་ཞེ་སྡང་ཅན་འདུལ་ཞིང་། འཇིགས་སུ་
རུང་བ་ནི། རྟག་ཆད་དུ་འཛིན་པ་རྣམས་འཇིགས་པར་བྱེད་པའི་སྒྲ་སྟེ། སྟོང་པ་དང་ཟུང་དུ་
འཇུག་པའི་གསུང་གིས་གཏི་མུག་ཅན་འདུལ་བའོ། །སྙིང་རྗེ་རྔམ་དང་ཞི་བ་ཉིད། །ཅེས་
ཐུགས་ཀྱི་ཉམས་གསུམ་སྟེ། སྙིང་རྗེ་ནི་སེམས་ཅན་ལ་རྗེས་སུ་ཆགས་པས་འདོད་ཆགས་
ཅན་འདུལ་ལ། རྔམ་པ་ནི་བྱམས་པ་ཆེན་པོའི་ཐུགས་རབ་ཏུ་ཁྲོས་པས་ཞེ་སྡང་ཅན་འདུལ་
ཞིང་། ཞི་བ་ནི་ཟུང་འཇུག་ཞི་བ་ཆེན་པོའི་ཐུགས་ཀྱིས་ལོག་ལྟ་དང་ལྡན་པའི་གཏི་མུག་ཅན་
འདུལ་བར་བྱེད་པའོ། །ཡུམ་གྱི་སྐུ་མདོག་དང་ཕྱག་མཚན་བཞུགས་སྟངས་ནི་མངོན་རྟོགས་



ས
།
གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ཀྱི་དཀྱུས་བཞིན་དང་། མཚན་དོན་ནི་གོང་གི་ལྷ་མོ་བརྒྱད་ཀྱི་སྐབས་སུ་གསུངས་པ་དང་
མཚུངས་སོ། །དེ་དག་གི་སྦྱངས་གཞི་ནི་ཚེ་འདིར་རང་ཉིད་སྐྱེས་ནས་ལུས་རྫོགས་པའི་
སེམས་སྣང་བག་ཆགས་དང་བཅས་པ་སྦྱོང་ཞིང་། སོ་སོར་སྦྱར་ན་ཞལ་བརྒྱད་ཀྱིས་རྣམ་
ཤེས་ཚོགས་བརྒྱད་སྦྱོང་བ་སོགས་མང་དུ་ཡོད་ཀྱང་། མདོར་ན་སྦྱོང་བྱེད་རེ་རེས་ཀྱང་སྦྱང་
གཞི་འཁོར་བའི་འཁྲུལ་སྣང་བག་ཆགས་དང་བཅས་པ་ཐམས་ཅད་སྦྱོང་ནུས་པར་ཤེས་པར་
བྱའོ། །
གཉིས་པ་སེམས་དཔའ་སུམ་བརྩེགས་སུ་སྒོམ་ཚུལ་ལ་གསུམ་ལས། དང་པོ་ནི།
རང་དམ་ཚིག་སེམས་དཔའ་ཡབ་ཀྱི་ཐུགས་ཀར་པད་ཉི་དང་། ཡུམ་དང་འཁོར་རྣམས་ཀྱི་
ཐུགས་ཀར་པད་ཟླའི་སྟེང་དུ། རང་རང་གིས་ས་བོན་ལས་ཕྱག་མཚན་ས་བོན་གྱིས་མཚན་པ།
དེ་ཡོངས་སུ་གྱུར་པ་ལས་རང་འདྲ་བའི་ཡེ་ཤེས་སེམས་དཔའ། དེའི་ཐུགས་ཀར་ཕྱག་
མཚན་ས་བོན་གྱིས་མཚན་པ་བསྒོམ་པ་ནི་ཏིང་ངེ་འཛིན་སེམས་དཔའ་སྟེ་རྒྱས་པའི་ལུགས་
དང་། གཉིས་པ་ནི། རང་དམ་ཚིག་སེམས་དཔའི་ཐུགས་ཀར་རང་རང་གིས་ས་བོན་ལས་
རང་འདྲ་བའི་ཡེ་ཤེས་སེམས་དཔའ། དེའི་ཐུགས་ཀར་རང་རང་གིས་ས་བོན་བསྒོམ་པ་ནི་
ཏིང་ངེ་འཛིན་སེམས་དཔའ་སྟེ་འབྲིང་གི་ལུགས། གསུམ་པ་ནི། རང་དམ་ཚིག་སེམས་
དཔའི་ཐུགས་ཀར་རང་རང་གིས་ས་བོན་རྣམས་ཡེ་ཤེས་སེམས་དཔའ། སྟེང་གི་ཐིག་ལེ་ནཱ་
ད་རྣམས་ཏིང་ངེ་འཛིན་སེམས་དཔའ་སྟེ་བསྡུས་པའི་ལུགས་སོ། །བསྡུས་འབྲིང་གཉིས་ཀྱི་
གདན་རྒྱས་པ་ལྟར་ཡིན། དེ་ལྟར་གསུམ་ལས་ཕྱི་མ་ལ་མངོན་རྟོགས་རྒྱས་པ་ཡན་ལག་
བཞི་པའི་ལུགས་དང་། འབྲིང་ཡན་ལག་དྲུག་པའི་ལུགས་གཉིས་ཡོད་པ་ལས། རྒྱས་པའི་
ལུགས་ལྟར་ན་ཉི་ཟླ་ཁ་སྦྱོར་གྱི་བར་དུ་ས་བོན་བསམ་པར་མཛད། འབྲིང་བ་ལྟར་ན།
པདྨའི་སྟེང་དུ་ཉི་མ་དང་། ཟླ་སྟེང་དུ་ས་བོན་འགོད་པ་སྔ་མ་བཞིན་ལས། ཉི་ཟླ་ཁ་སྦྱོར་མི་
མཛད་པ་ཡིན་ནོ། །ས་བོན་ཐིག་ལེས་བརྒྱན་པ་ཙམ་ལ་སེམས་དཔའ་སུམ་བརྩེགས་གང་
101



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ནས་བཤད་སྙམ་ན། གསང་འདུས་སྒྲོན་གསལ་ཏེ། དེ་ནས་ཁམས་གསུམ་པའི་དམ་ཚིག་
སེམས་དཔའི་ཐུགས་ཀར་ཡི་གེ་ཧཱུཾ་ཡེ་ཤེས་སེམས་དཔའ་བསྒོམས་ནས། སེམས་ནི་ཐིག་
ལེར་གྱུར་པར་བཞག་ཅེས་བྱ་བ། དམ་ཚིག་སེམས་དཔའི་སྙིང་གར་གནས་པའི་ཡེ་ཤེས་
སེམས་དཔའ་ཞེས་གྲགས་པ་ལ། རང་གི་སེམས་ཐིག་ལེར་གྱུར་པ་ཉིད་ཏིང་ངེ་འཛིན་
སེམས་དཔའི་གཟུགས་ཅན་བཞག་གོ །ཞེས་སྒྲོན་གསལ་ཉིད་ལས་བཤད་པའི་ཕྱིར་རོ། །
དེ་ལྟར་ཡབ་ཡུམ་གྱི་སྐབས་སུ་སོ་སོར་གསུང་པ་དེ་ཡང་། གང་ཟག་གི་བློ་དང་བསྟུན་ནས།
ཡབ་ཀྱི་ཚེའང་རྒྱས་འབྲིང་གང་འཐད་དང་། ཡུམ་གྱི་ཚེའང་བསྡུས་པ་འཐད་ན་ཕན་ཚུན་
གསལ་བྱེད་དུ་སྦྱར་ཏེ། ཉམས་སུ་བླངས་པས་ཆོག་པ་ཡིན་གྱི། གང་བཤད་དེ་ཁོ་ན་ཨ་
འཐས་སུ་ཞེན་པར་བྱ་དགོས་པ་མིན་གསུངས་སོ། །སྦྱང་གཞི་ནི། ཐ་མལ་གྱི་ལུས་ངག་ཡིད་
གསུམ། སྦྱོང་བྱེད་སྐུ་གསུམ་གྱི་ངོ་བོ་སེམས་དཔའ་སུམ་བརྩེགས་འདིར་བསྒྱུར་བའོ། །
འདིར་སྣོད་བཅུད་སྦྱོང་བའི་ཚེ་བཞི་པར་ཉི་ཟླ་ཁ་སྦྱོར་གྱི་བར་དུ་ས་བོན་རྣམས་བཀོད་ནས་འོད་ཟེར་སྤྲོ་ལ། དྲུག་པར་ནི་ལྷ་
ཐམས་ཅད་ཀྱི་ཐུགས་ཀར་པདྨ་དང་། ཉི་མ་དང་། ཟླ་བའི་དལ་གྱི་སྟེང་དུ་རང་རང་གི་ས་བོན་གསལ་གདབ་ཅེས་བཤད།
གསུམ་པ་སྣོད་བཅུད་སྦྱང་བ་ནི། ལྷ་དགུ་རང་རང་གི་ཐུགས་ཀྱི་ས་བོན་ལས། འོད་
ཟེར་ཁ་དོག་ལྔ་པ་འཇའ་ཚོན་ལྟར། རླུང་ཕྱིར་རྒྱུ་བ་དང་བསྟུན་ཏེ། སྣ་སྒོ་གཡས་ནས་སྤྲོས།
ཕྱོགས་བཅུ་རབ་འབྱམས་ཀྱི་ཞིང་གསལ་བར་བྱས། སླར་སྣོད་བཅུད་ལ་ཕོག་པས། སྣོད་
ཐམས་ཅད་གཞལ་ཡས་ཁང་དང་། བཅུད་ཐམས་ཅད་ལྷ་དགུའི་གོ་འཕང་ལ་བཀོད། རླུང་
ནང་དུ་འཇུག་པ་དང་བསྟུན་ཏེ། སྣ་སྒོ་གཡོན་ནས་འོད་ཟེར་བསྡུས། གནས་པ་དང་བསྟུན་
ཏེ་སྙིང་ཀར་བསྟིམ་པའོ། །སྦྱོང་བྱེད་འདིས་ནི་སྦྱང་གཞི་མ་དག་པའི་སྣོད་བཅུད་ཐམས་ཅད་
སྦྱོང་བའོ། །
བཞི་པ་མིག་སོགས་བྱིན་རླབས་ལ་གསུམ། གང་ལ་འགོད་པའི་གཞི། གང་འགོད་
པའི་གྲངས། ཇི་ལྟར་འགོད་པའི་ཚུལ་ལོ། །དང་པོ་ལ་ཤནྟི་པས། རྒྱུ་རྡོ་རྗེ་འཛིན་པ་ཡབ་
བ་
ཏོ
102



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ཡུམ་ཙམ་ལ་འགོད་པ་དང་། ཌོམྦི་པ་སོགས། ཡེ་ཤེས་པ་བཅུག་རྗེས་དམ་ཡེ་དབྱེར་མེད་ལ་
འགོད་པ་དང་། མཚོ་སྐྱེས་པས་ཡན་ལག་བཞི་རྫོགས་པའི་དལ་ལ་འགོད་པ་སོགས་ཡོད་
ནའང་སློབ་དཔོན་གྱིས་ཡན་ལག་བཞི་པར་འོག་དབང་གི་སྐབས་སུ་མིག་སོགས་བྱིན་རླབས་རྒྱས་པར་མཛད་པ་ལས་
སྐབས་འདིར་མ་བཤད་ཅིང་། རྗེ་པའི་ཡན་ལག་དྲུག་པར་ཡང་། འདི་ནི་སྐབས་འདིར་རྒྱས་པར་འོག་དབང་བསྐུར་དང་
འབྲེལ་བའི་སྐབས་སུ་བྱས་ཀྱང་བཏུབ་པོ་ཞེས་གསུངས་པས། མན་ངག་ལུགས་ལ་གཉིས་ཆར་རུང་བས། མན་ངག་ལུགས་
ལ་འགྲེལ་བ་ལུགས་ཀྱིས་འདྲེས་ཀྱི་བསྲེས་པ་གང་ཡིན་ཞེས་ཀྱང་བསམ་པར་བྱའོ། །འདིར་ཡེ་ཤེས་པ་མ་བཅུག་
ཙམ་གྱི་ལྷ་དམ་ཚིག་པ་ཉིད་ལ་འགོད་པར་མཛད་དོ། །གཉིས་པ་ནི་ཤིནྟ་པས་ལྷ་ཉེར་བཞི་
དང༌། དཔལ་མཆོག་ཌོམྦི་པས་ལྷ་ཉེར་གཅིག་འགོད་པ་སོགས་ཡོད་ཀྱང་། འདིར་སྐྱེ་
མཆེད་དྲུག་གི་ལྷ་མོ་དང་སྐུ་གསུང་ཐུགས་རྡོ་རྗེ་མ་གསུམ་མམ། མཁའ་སྤྱོད་ས་སྤྱོད་ས་འོག་སྤྱོད་མ་ཏེ་དོན་གཅིག
རྡོ་རྗེ་མ་གསུམ་ཏེ་དགུ་ཙམ་འགོད་པའོ། །
གསུམ་པ་ནི་རྡོ་རྗེ་ཆོ་ག་གསུམ་གྱིས་བསྐྱེད་པ་སོགས་ཡོད་ཀྱང་། འདིར་རང་རང་གི་
མིང་ཡིག་དང་པོ་ཐིག་ལེས་བརྒྱན་པ་ལས་བསྐྱེད་པར་མཛད་དེ། དེ་ཡང་དབང་སྦུབས་
སོགས་གནས་དེ་དག་འོད་གསལ་སྟོང་ཉིད་དུ་བཅུག་ནས་སོ། །དེ་ལྟ་བུའི་སོ་སོའི་གནས་
ཀྱང་འདི་དག་ཡིན་ཏེ། རྩ་ཞོལ་ཀྱི་མིག་སྦུབས་གཉིས། རྣ་བ་གཉིས། སྣའི་གདོས་སོ། །
ལྕེའི་དཀྱིལ་དཔྲལ་བའི་མཛོད་སྤུ་སྟེ་ཕ་ལས་ཐོབ་པའི་ཁམས་གནས་པ། སྤྱི་བོ་ནི་རུས་པའི་
འཁོར་ལོ་དང་། སྣ་ཚོགས་རྡོ་རྗེ་ཤར་དཀར་བ་གཉིས་འོག་ཏུ་ཟུག་པ་གཉིས་ཕྲད་པ་སྟེ། དེ་
ཡང་དཔྲལ་བ་སོར་བཞི་དེ་ནས་སོར་བཞི་བཅལ་བ་སྤྱི་བོ། དེ་ནས་སོར་བཞི་བཅལ་བ་སྤྱི་
གཙུག །དེ་ནས་སོར་བཞི་བཅལ་བ་ལྟག་པ་ཡིན་པའོ། །སྙིང་ཀའི་གནས་སུ་ལྷ་དུ་མ་ཞིག་
འགོད་དགོས་བྱུང་བས། གཅིག་གི་གོ་སར་གཞན་མི་གནས་པའི་ཕྱིར། ཇི་ལྟར་བྱེད་སྙམ་ན་
ཏིང་ངེ་འཛིན་བརྟན་པའི་ཡེ་ཤེས་ཀྱི་རང་སྣང་ལ་ཇི་ལྟར་ཡང་མི་བདེ་བ་མེད་མོད། ལས་
དང་པོ་པའི་བློ་ལ་འཛིན་སླ་བའི་ཕྱིར་འདི་ལྟར་མཛད་དོ། །གོང་གི་ཡེ་ཤེས་སེམས་དཔའ་ནི།
1 03



།ས་ལ།
གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ནུ་མ་གཉིས་ཀྱི་དཀྱིལ་དྲང་པོ་སྒལ་ཚིགས་ལ་ཅུང་ཟད་ཉེ་བ་དེར་འགོད་ལ། སྐྱེ་མཆེད་དྲུག་
གི་ལྷའི་ནང་ཚན། བདག་མེད་རྡོ་རྗེ་མ་ནི། དེ་ནས་སྟེང་དུ་སོར་བཞི་བཅལ་བར་འགོད་ཅིང་།
རྡོ་རྗེ་མ་གསུམ་གྱི་ནང་ཚན་ཐུགས་རྡོ་རྗེ་མ་ནི། དེ་གཉིས་ཀྱི་བར་དུ་སྟེ། སོར་གཉིས་ཡར་
མར་ནས་བཅལ་བ་དེར་འགོད་པ་ཡིན་གསུངས་སོ། །དེའི་དགོས་པ་ནི། ཐ་མལ་གྱི་བློ་
ཟློག་པ་དང་། མངོན་ཤེས་དྲུག་འཆར་བ་དང་། བར་ཆད་བགེགས་ལས་བསྲུང་བ་སྟེ་
གསུམ་ཡིན་ལ། སྦྱང་གཞི་ནི་ཐ་མལ་དུ་སྣང་བའི་སྐྱེ་མཆེད་དྲུག་དང་། གནས་གསུམ་མོ། །
ལྔ་པ་ཡེ་ཤེས་པ་སྤྱན་འདྲེན་པ་ལ་གསུམ། སྤྱན་དྲང་བ། མཆོད་བསྟོད་བྱ་བ། དགུག་
གཞུག་བྱ་བའོ། །དང་པོ་ལའང་། གང་གིས་སྤྱན་འདྲེན་པ། གང་ནས་སྤྱན་འདྲེན་པ། གང་
སྤྱན་འདྲེན་པ་གསུམ་ལས། དང་པོ་སྔགས་ཕྱག་རྒྱ་ཏིང་ངེ་འཛིན་གསུམ་གྱིས། གཉིས་པ་ནི།
རང་བཞིན་གྱི་གནས་ནས་ཏེ། སྔར་བཤད་པས་ཤེས་པར་ནུས་པའོ། །གསུམ་པ་ལ། གཞན་
རྒྱུད་ལ་གྲུབ་ཟིན་གྱི་ཡེ་ཤེས་པ་དང༌། རང་རྒྱུད་ལ་འབྱུང་རུང་གི་ཡེ་ཤེས་པ་གཉིས་ལས་
འདིར་སྔ་མ་དེ་ཉིད་ཡིན་ལ། དེ་ལའང་ནམ་མཁའ་གང་བའི་ཡེ་ཤེས་པ་དང་། རང་འདྲའི་ཡེ་
ཤེས་པ་གཉིས་ལས། འདིར་ཕྱི་མ་སྟེ། ཕྱོགས་བཅུ་རབ་འབྱམས་ཀྱི་སངས་རྒྱས་བྱང་
སེམས་ཐམས་ཅད། ཀྱེ་རྡོ་རྗེ་ལྷ་དགུ་རྟེན་དང་བརྟེན་པར་བཅས་པའི་རྣམ་པར་སྤྱན་འདྲེན་
པའོ། །
གཉིས་པ་མཆོད་བསྟོད་བྱ་བ་ནི། སྤྱིར་ཡེ་ཤེས་པ་མྱུར་བར་གཞུག་པར་བྱ་བ། སྤྱན་
དྲངས་པའི་དེ་མ་ཐག་ཏུ་མཆོད་བསྟོད་མི་བྱ་བར་བསྟིམ་པ་དང༌། མྱུར་བ་མ་ཡིན་པར་
གཞུག་པར་བྱ་བ། མཆོད་བསྟོད་བྱས་ནས་གཞུག་པ་གཉིས་ཡོད་པའི་ནང་ནས། འདི་ཕྱི་མ་
ཡིན་པས། དེའི་ལུགས་ཀྱི་དང་པོར་འོད་ཟེར་སྣ་ལྔ་ལྕགས་ཀྱུའི་དབྱིབས་ཅན་ཞིང་རབ་
འབྱམས་སུ་སྤྲོས་པས། དཔའ་བོ་མཁའ་འགྲོ་ཐམས་ཅད་ལྷ་དགུའི་རྟེན་དང་བཅས་པའི་
རྣམ་པས། སྲུང་འཁོར་གྱི་སྟེང་གི་ནམ་མཁར་ཁྲ་ལམ་གྱིས་སྤྱན་དྲངས་ཏེ། དེ་ལ་དཀར་མོ་
104



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
རི་དྭགས་སོགས་དང་། ཁྱོད་ནི་རྣལ་འབྱོར་མ་སོགས་སྔ་མ་བཞིན་སྤྲོས་ནས་མཆོད་ཅིང་
བསྟོད་པའོ། ། །
གསུམ་པ་དགུག་གཞུག་ལའང་ཏིང་ངེ་འཛིན་དང་། སྔགས་དང་། ཕྱག་རྒྱའི་གནད་
ངོས་ཟིན་པར་བྱ་སྟེ། དེ་ཡང་དང་པོ་ནི། སྙིང་ཀའི་ཧཱུྃ་ལས་འོད་ཟེར་སྣ་ལྔ་སྤྲོས་པའི་རྩེ་མོ་ལ།
གོ་རཱི་ནག་མོ་ལྕགས་ཀྱུ་ཐོགས་པ་འཕྲོས་ཏེ། ལྷ་རྣམས་ཀྱི་ཐུགས་ཀ་ནས་ལྕགས་ཀྱུའི་རྣམ་
པས་བཏབ་པས། སྲུང་འཁོར་གྱི་ནང་། ལྷ་རང་རང་གི་སྨིན་མཚམས་ཀྱི་ཐད་ཙམ་དུ་དགུག །
དེ་བཞིན་དུ་ཙོ་རཱི་ཞགས་པ་ཐོགས་པས། མགྲིན་པར་རེག་པས་ཡེ་ཤེས་པ་དམ་ཚིག་པའི་
སྨིན་མཚམས་ནས་ཐིམ་པས་ཡེ་ཤེས་པ་ཞུགས། བེ་ཏ་ལི་སེར་མོ་ལྕགས་སྒྲོག་ཐོགས་པས།
ཞབས་ལ་རེག་པས། དམ་ཡེ་རོ་གཅིག་ཏུ་འདྲེས་ཏེ་དབྱེར་མེད་དུ་བཅིངས། གྷསྨ་རི་ལྗང་
ཁུས་དྲིལ་བུའི་སྒྲ་ཕྱི་ནང་ཀུན་དུ་ཁྲོལ་གྱི་བྱུང་བས། དམ་ཡེ་བདེ་ཆེན་གྱི་ཡེ་ཤེས་ཀྱི་མཉེས་
ཏེ་བྱང་ཆུབ་ཀྱི་བར་དུ་མི་འབྲལ་བར་བྱས་པས། དབང་དུ་བྱས་པའོ། །སྦྱང་གཞི་ནི། སྔ་མ་
སྐྱེ་མཆེད་བྱིན་རླབས་ཀྱི་ལུས་ནར་སོན་པའི་ཐ་མལ་སྣང་ཞེན་སྦྱངས་ནས། འདིས་ནི་
བསམ་པ་ནར་སོན་པའི་ཐ་མལ་སྣང་ཞེན་སྦྱངས་པའོ། །དེས་ན་གོང་གི་བརྟེན་པ་བསྐྱེད་པ་
ནས། ཡེ་ཤེས་པ་དགུག་གཞུག་འདི་ཡན་ཆད་ནི་རྗེས་སུ་ཆགས་པ་རྡོ་རྗེ་སེམས་དཔའི་ཡན་
ལག་ཅེས་བྱ་བ་ཡིན་ནོ། །དེའི་རྒྱུ་མཚན། རྡོ་རྗེ་སེམས་དཔའི་བདེ་བ་རྣམ་དག་ཡིན་ལ།
རྗེས་སུ་ཆགས་པའང་བདེ་བའི་རང་བཞིན་ཡིན་པས་སོ་གསུངས། རྒྱུ་མཚན་དེ་ཉིད་ཀྱིས་ན།
འདིའི་ང་རྒྱལ་འཛིན་པའི་གཙོ་བོ། རྗེས་ཆགས་ཀྱི་བདེ་ཆེན་ཉམས་སུ་མྱོང་བའི་ཚེ་མཛད་
པའོ། །
གསུམ་པ་དབང་བསྐུར་ཞིང་རྒྱས་གདབ་པ་མི་བསྐྱོད་པའི་ཡན་ལག་ལ་གསུམ།
དབང་བླང་བའི་ཡུལ། དབང་བླང་བའི་རྟེན། དབང་བླང་བའི་ཚུལ་ལོ། །དང་པོ་ལའང་
གསུམ། དབང་ལྷ་སྤྱན་འདྲེན། མཆོད་སྟོད། གསོལ་གདབ་བོ། དང་པོ་ལ། གང་གིས་དང་
105



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
གང་ནས་སྤྱན་འདྲེན་པ་སྔར་ལས་ཤེས། གང་སྤྱན་འདྲེན་ན། འདི་ལ་ཀྱེ་རྡོར་ལྷ་དགུའི་རྣམ་
པ་དང་། གདན་གསུམ་དངོས་སུ་ཚང་བའི་རྣམ་པར་སྤྱན་འདྲེན་པ་གཉིས་ལས། འདིར་ཕྱི་
མ་སྟེ། འདི་ལྟར། རིགས་ལྔ། ཡུམ་བཞི། བྱང་སེམས་བརྒྱད། ཁྲོ་བོ་བཅུའོ། །གང་དུ་སྤྱན་
འདྲེན་ན་གཞལ་ཡས་ཁང་གི་ནང་གཙོ་བོའི་སྨིན་མཚམས་ཀྱི་ཐད་ཀྱི་ནམ་མཁར་རམ། དེ་
ཡང་ཚུལ་ཅི་ལྟར་ན། བེ་ཌཱུརྱའི་ལྷ་སྣམ་གྲུ་བཞི་པ་གཉིས་རིམ་གྱི་སྟེང་དུ་སྣ་ཚོགས་པདྨ་
འདབ་བརྒྱད་ཁ་ཕྱེ་བའི་ཟེ་འབྲུ་ལ། མི་བསྐྱོད་པ་སྔོན་པོ་གཡས་བདུད་འདུལ། གཡོན་
གཉམ་བཞག །འདབ་མ་ཤར་རམ་མདུན་མར་རྣམ་སྣང་དཀར་པོ་བྱང་ཆུབ་མཆོག་གི་ཕྱག་
རྒྱ་གཡས་སམ་ལྷོར་རིན་འབྱུང་སེར་པོ་མཆོག་སྦྱིན། རྒྱབ་བམ་ནུབ་ཏུ་འོད་དཔག་མེད་
དམར་པོ་མཉམ་བཞག །གཡོན་ནམ་བྱང་དུ་དོན་གྲུབ་ལྗང་ཁུ་གཡས་སྐྱབས་སྦྱིན་དང་། །
གཡོན་མཉམ་བཞག་མཛད་པའོ། །མཚམས་ཀྱི་འདབ་མ་ཤར་ལྷོར་སྤྱན་མ་དཀར་མོ་
གཡས་སྤྱན་གྱིས་མཚན་པའི་འཁོར་ལོ། ལྷོ་ནུབ་ཏུ་མ་མཱ་ཀི་སྔོན་མོ་གཡས་རྡོ་རྗེ་རྩེ་ལྔ་པ།
ནུབ་བྱང་དུ་གོས་དཀར་མོ་དམར་མོ་གཡས་པདྨ། བྱང་ཤར་དུ་སྒྲོལ་མ་ལྗང་སྔོན་གཡས་
ཨུཏྤལ་འཛིན་པ། བཞི་ཀའང་གཡོན་གདན་བརྟེན་ནོ། །ལྷ་སྣམ་དང་པོ་ཕྱོགས་བཞིར་བྱང་
སེམས་གཉིས་གཉིས་ཏེ་བརྒྱད་གནས་པ་ནི་འདི་ལྟར་རོ། །ཤར་དུ་རིམ་བཞིན་བྱམས་པ་
སེར་པོ་ཀླུ་ཤིང་གི་རྩེ་མོར་སྤྱི་བླུགས། ས་སྙིང་དཀར་པོ། ལྷོར་ནམ་སྙིང་སེར་པོ། ཕྱག་རྡོར་
སྔོན་པོ་པདྨའི་རྩེ་མོར་རྡོ་རྗེ། ནུབ་ཏུ་སྤྱན་རས་གཟིགས་དཀར་པོ་པདྨ། འཇམ་དབྱངས་
སེར་པོ་པདྨའི་རྩེ་མོར་རལ་གྲི། བྱང་དུ་སྒྲིབ་པ་རྣམ་སེལ་དཀར་པོ་པདྨའི་རྩེ་མོར་རལ་གྲི།
ཀུན་བཟང་དཀར་པོ། དེའི་མཚམས་བཞིར། ཤར་ལྷོར་གཟུགས་རྡོ་རྗེ་མ་དཀར་མོ་མེ་ལོང་།
ལྷོ་ནུབ་ཏུ་སྒྲ་རྡོ་རྗེ་མ་སྔོན་མོ་པི་ཝཾ། ནུབ་བྱང་དུ་དྲི་རྡོ་རྗེ་མ་སེར་མོ་དྲིའི་དུང་ཆོས། བྱང་ཤར་
དུ་རོ་རྡོ་རྗེ་མ་དམར་མོ་ཟས་སྣ་ཚོགས་ཀྱིས་གང་བའི་ཕོར་པ། ཤར་གྱི་བྱམས་པའི་གཡས་
སུ་རེག་བྱ་རྡོ་རྗེ་མ་ལྗང་ཁུ་གོས་ཟུང་། ས་སྙིང་གི་གཡོན་དུ་ཆོས་དབྱིངས་རྡོ་རྗེ་མ་དཀར་མོ་
106



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ཆོས་འབྱུང་འཛིན་པའོ། །ལྷ་རྣམ་གཉིས་པའི་ཕྱོགས་མཚམས་བརྒྱད་དུ་ཁྲོ་བོ་བརྒྱད་ཀྱི་
སྟེང་མི་བསྐྱོད་པའི་གཙུག་གི་སྟེང་དུ་འཁོར་ལོས་བསྒྱུར་བ། ལྷ་སྣམ་གྱི་འོག་གི་ནམ་མཁའ་
ལ་ཧཱུྃ་མཛད་དེ། ཁྲོ་བོ་བཅུ་བཞུགས་པའོ། །ཡང་ན་ལྷ་རྣམ་གཉིས་པ་ལ་ལྷ་མོ་དྲུག་བཀོད་
ནས་ཁྲོ་བོ་བཅུ་ལྷ་སྣམ་ཕན་ཆད་ཀྱི་ཕྱོགས་མཚམས་སྟེང་འོག་ལ་བཀོད་པས་ཀྱང་རུང་ལ།
བསྡུ་ན་ལྷ་སྣམ་མི་བསྐྱེད་པར་པདྨ་འདབ་བརྒྱད་གཉིས་རིམ་ལ་བཀོད་ཀྱང་འཐུས་
གསུངས་སོ། །གཉིས་པ་མཆོད་བསྟོད་ནི་དཀར་མོ་རི་དྭགས་སོགས་ཀྱིས་མཆོད་ནས། ཞེ་
སྡང་རྡོ་རྗེ་ཕྱག་འཚལ་བསྟོད་ཅེས་སོགས་ཀྱིས་བསྟོད་པའོ། །
གསུམ་པ་གསོལ་བ་གདབ་པ་ནི། བཅོམ་ལྡན་དེ་བཞིན་གཤེགས་པ་ཀུན་སོགས་
དང༌། ཨོཾ་ཨ་བྷི་ཥིཉྩ་ཏུ་མཾ་ཞེས་སོགས་ཏེ་དེ་བཞིན་གཤེགས་པ་ཐམས་ཅད་ཀྱིས་བདག་ལ་
མངོན་པར་དབང་བསྐུར་དུ་གསོལ་ཞེས་པའོ། །གསུམ་པ་གང་གི་བླང་བའི་རྟེན་ནི་ཀྱེ་རྡོ་རྗེ་
ལྷ་དགུ་དམ་ཡེ་དབྱེར་མེད་གྲུབ་པ་དེས་སོ། །
ཇི་ལྟར་དབང་བསྐུར་ཚུལ་ལ་གསུམ། དབང་བླང་བའི་ཚུལ་དངོས་དང་བྱེད་ལས།
རྒྱས་གདབ། རྩོད་པ་སྤོང་བའོ། །དང་པོ་སྐབས་འདིར་དབང་བཞི་ཆུ་རྒྱུན་གཅིག་ལས་ལེན་
པའི་སྐབས་ཡིན་པས། དབང་ལྷ་སྤྱན་དྲངས་པ་ནས། དབང་བསྐུར་བར་མ་གསོལ་གྱི་བར་
དུ་ནི། རྣམ་སྣང་མངོན་བྱང་ལས་ཇི་སྐད་བཤད་པ་བཞིན་གྱི་ལོངས་སྐུ་ཞི་བའི་ཆ་ལུགས་
ཅན་ཉིད་དུ་བཞུགས་ལ། ཨ་བྷི་ཥིཉྩ་སོགས་གསོལ་བ་བཏབ་པའི་མོད་ལ་ནི། ཁྲོ་ཆགས་ཀྱི་
རྣམ་པ་ཅན་གྱི་ཧེ་རུ་ཀར་གྱུར་ནས་འགྲོ་བ་ཡིན་ཏེ་དེ་ཡང་རིགས་ལྔ་ནི་ཀྱེ་རྡོ་རྗེར་རིགས་ལྔ་
ཞལ་བརྒྱད་ཕྱག་བཅུ་དྲུག་པ་ཕྱག་ཐམས་ཅད་ཀྱིས་ཡེ་ཤེས་ཀྱི་བུམ་པ་དཀར་བསིལ་ཟག་
མེད་ཀྱི་བདུད་རྩིས་གང་བ། དཔག་བསམ་གྱི་ལོ་མའི་ཁ་རྒྱན་དང་བཅས་པ་ཡོ་བར་བཟུང་
ནས། སངས་རྒྱས་རྣམས་ནི་ཐམས་ཅད་ཀྱི། །ཞེས་སོགས་གསུང་བཞིན་པས་སྤྱི་བོ་ནས་
དབང་སྐུར་རོ། །དབང་ལྷ་གཞན་དེ་དག་ནི་རྣམ་པ་བསྒྱུར་མི་དགོས་ལ་ཅིས་ཀྱང་བསྒྱུར་
107



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
བར་བྱེད་ན། ཡུམ་བཞི་ནི་པུཀྐ་སཱི་སོགས་ལྷ་མོ་མཚམས་མ་བཞིར། བྱང་སེམས་བརྒྱད་ནི་
གཏི་མུག་རྡོ་རྗེ་མ་སོགས་དྲུག་ཏུ། ལྷ་མོ་དྲུག་ནི་ཕྱོགས་མ་བཞི་དང་མཁའ་སྤྱོད་ས་སྤྱོད་
གཉིས་ཏེ་དྲུག་གི་རྣམ་པར་བསྒྱུར་ལ། ཁྲོ་བོ་བཅུ་ནི་ཁྲོ་བོ་ཉིད་དུ་བཞུགས་པས་ཇི་ལྟར་ཡང་
བསྒྱུར་མི་དགོས་པ་ཡིན་ནོ་གསུངས་སོ། །གང་ལྟར་ཡང་རིག་ལྔས་དབང་བསྐུར་ཕུང་པོ་ལྔ་
གནས་གྱུར། དེའི་ཚེ་ཡུམ་བཞིས། ཀོལླ་ཨི་རི་ཁྲི་སོགས་རྡོ་རྗེའི་གླུ་བླངས། འབྱུང་བཞི་
གནས་གྱུར། སེམས་དཔའ་བརྒྱད་ཀྱིས་བཀྲ་ཤིས་ཀྱི་རྫས་བརྒྱད་ངོམ་བཞིན་པས། ཕུན་
སུམ་ཚོགས་པ་མངའ་བ་སོགས། བཀྲ་ཤིས་ཀྱི་མངའ་གསོལ། གུར་གུམ་གྱི་ཆར་དང་མནྡ་
ར་བའི་ཆར་དབབ། རྔ་བོ་ཆེའི་སྒྲ་སྒྲོགས། ནང་གི་སྐྱེ་མཆེད་དྲུག་གནས་གྱུར། ལྷ་མོ་དྲུག་
གི་འདོད་ཡོན་ལྔ་བདེ་བ་དང་བཅས་པས་རིམ་བཞིན་མཆོད། ཕྱི་སྐྱེ་མཆེད་དྲུག་གནས་གྱུར།
ཁྲོ་བོ་བཅུས་ཚ་ངམ་དང་བཅས་པས་ཕྱག་མཚན་ཕྱར་ཧཱུྃ་ཕཊ་ཀྱི་སྒྲ་སྒྲོགས་པས། ལོག་
འདྲེན་བར་ཆད་ཐམས་ཅད་རིང་དུ་སྤྲད། ཚིགས་བཅུ་གནས་གྱུར། དབང་གི་ཆུས་སྨིན་
འཚམས་ཡན་ཆད་གང་། སྐབས་འདིར་དབང་བཞི་ཆུ་རྒྱུན་གཅིག་ལས་ལེན་པའི་བུམ་དབང་ནི། མཚོ་སྐྱེས་ཀྱིས།
རིམ་པ་ཇི་ལྟ་བར། རྣམ་པ་སྣ་ཚོགས་པ་དང་། རྣམ་པར་སྨིན་པ་དང་རྣམ་པར་ཉེད་པ་དང་། མཚན་ཉིད་དང་བྲལ་བའི་སྐད་
ཅིག་མ་བཞི་པོ་རྣམས་ཐོབ་པ་དང་། དགའ་བ་དང་མཆོག་ཏུ་དགའ་བ་དང་། དགའ་བྲལ་གྱི་དགའ་བ་དང་ལྷན་ཅིག་སྐྱེས་པའི་
དགའ་བ་རྣམ་པ་བཞི་པོ་རྣམས་མངོན་པར་མཚོན་པ་དང་རྒོད་པ་དང་ལྟ་བ་དང་འཁྱུད་པ་གཉིས་གཉིས་ལྟེ་བཞི་པོ་རྣམ་པར་
དག་པར་ནི་སློབ་དཔོན་དང་། གསང་བ་དང་། ཤེས་རབ་དང༌། མཆོག་ཏུ་བདེ་བ་ཆེན་པོའི་མཐར་ཐུག་པ་དབང་བཞི་པོ་
རྣམས་བླང་ངོ༌། །ཞེས་བྱ་བ་ཡིན་ནོ། །བུམ་དབང་ཐོབ། གཙོ་བོ་ལུས་ཀྱི་དྲི་མ་དག་བསྐྱེད་རིམ་སྒོམ་པ་
ལ་དབང༌། སྤྱི་བོའི་འཁོར་ལོ་མི་བསྐྱོད་པ་སོགས་ཀྱི་དག་པ་དྲན་ཏེ་དེའི་རྒྱུ་མཚན་བསྐྱེད་
རིམ་མཐར་ཕྱིན་པ་ན་རྒྱན་དྲུག་ལྷ་གསལ་བས་སོ། །ཆུ་རྒྱུན་དེས་མགྲིན་པ་ཡན་ཆད་གང་
གསང་དབང་ཐོབ། ངག་གི་དྲི་མ་དག །རང་བྱིན་རླབས་བསྒོམ་པ་ལ་དབང་། ལྟེ་བ་སྲུང་
བའི་འཁོར་ལོ་སོགས་ཀྱི་དག་པ་དྲན་ཏེ་དེའི་རྒྱུ་མཚན་ལམ་འདིའི་ཉམས་སྣང་གི་གཙོ་བོ་
18



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
གཏུམ་མོ་འཁོར་ལོ་བཞི་ལྡན་ཡིན་པས་སོ། །ཆུ་རྒྱུན་དེས་སྙིང་ཀ་ཡན་ཆད་གང་ཤེས་རབ་
ཀྱི་དབང་ཐོབ། ཡིད་ཀྱི་དྲི་མ་དག་དལ་འཁོར་ལོ་བསྒོམ་པ་ལ་དབང་། སྐྱེ་མཆེད། དྲུག་གི་
དག་པ་དྲན་ཏེ། དེའི་རྒྱུ་མཚན་ལམ་དེ་ལ་བརྟེན་ནས་དབང་པོ་དྲུག་ཡུལ་ལ་ལྷུག་པར་
གནས་པས་སོ། །ཆུ་རྒྱུན་དེས་རྐང་མཐིལ་ཡན་ཆད་གང་། དབང་བཞི་པ་ཐོབ། སྒོ་གསུམ་
གྱི་དྲི་མ་བག་ཆགས་དང་བཅས་པ་དག །ལམ་རྡོ་རྗེའི་བྱིན་རླབས་སྒོམ་པ་ལ་དབང་། དེ་
ལྟར་དབང་རྫོགས་པས་ལམ་རྫོགས་ཏེ། ཆུའི་ལྷག་མ་ཡར་ལུད་པའི་ལྷག་མ་ཉིད་རིགས་
བདག་ཏུ་འགྱུར་བ་ཡིན་ནོ། །དེ་ལྟ་བུའི་དབང་ལྷའི་རིགས་ལྔར་འགྱུར་བའི་ཚེ། ཕྱག་བཅུ་
དྲུག་པ་དང་ཕྱག་གཉིས་པ་གང་བདེར་བསྒྱུར་བས་ཆོག་ལ། ལམ་དབང་ལྟ་བུའི་ཚེ། གཙོ་
བོ་མི་བསྐྱོད་པའི་མདུན་དུ་རིན་པོ་ཆེའི་ཁྲིའི་སྟེང་དུ་དབང་རྫས་རྣམས་བཀོད་ནས། གཙོ་བོ་
ལས་བྱེ་བའི་ལས་རྡོར་ཕྱག་གཉིས་པ་གཅིག་གིས་དབང་རྫས་འགྲེམས་པ་ཡིན་མོད།
འདིར་བུམ་པའི་དབང་ནི་རིགས་ལྔ་ཁོ་ནས་སྐུར་གྱི། ལས་རྡོར་གྱི་ཐ་སྙད་མི་མཛད་ཅིང་།
བདེ་མཆོག་ལྟ་བུའི་ཚེ། རིགས་ལྔས་དབང་བསྐུར་བའི་དགོངས་པ་བཏད་ནས། སྒོ་
མཚམས་མ་བརྒྱད་ཀྱིས་དངོས་སུ་དབང་བསྐུར་བ་ཡིན་གསུངས། དེ་ལྟར་རྒྱུ་ལམ་གྱི་
སྐབས་སོ་སོར། ལས་རྡོར་གྱིས་དབང་རྫས་འགྲེམས་པ་དང་། ཕྱག་བཅུ་དྲུག་གིས་བུམ་
ཆུས་དབང་བསྐུར་བའི་ཚེ། ལྷ་བདུན་བཅུ་རྩ་གཉིས་སམ། ལྷ་དགུ་ལ་རིམ་གྱིས་སམ། ཅིག་
ཆར་བསྐུར་བ་བློ་ལ་གང་བདེ་བྱ་སྟེ། གང་ལྟར་ཡང་དམིགས་པ་གསལ་ངེས་པ་ཅིག་གནད་
དུ་ཆེ་ཞིང་། དེ་ལྟར་བུམ་ཆུ་ལུད་པ་ལས། རང་རང་གི་སྤྱི་གཙུག་ཏུ་རིགས་བདག་རང་སོར་
བཞི་པ་རེ་འབྱུང་བ་ཡིན་ལ། འདིའང་དུས་འཁོར་བ་སྤྲུལ་སྐུ་ཁོ་ནར་བཞེད་ཀྱང་། དེ་ལས་
གཞན་དག་ལོངས་སྐུར་བཞེད་ཅིང་། ལོངས་སྐུའང་ཞི་ཁྲོ་གང་འཐད་ཡིན་པ་ལས། དཀྱུས་
ཀྱི་ཉམས་བཞེས་ཧེ་རུ་ཀ་ཕྱག་གཉིས་པ་བ། ཕོ་བྲང་ལྔའི་གཙོ་བོ་ལྟ་བུ་རེ་ཡིན་གསུངས་སོ། །
དེ་ནས་གཉིས་པ་རྒྱས་གདབ་པ་ནི། རྒྱས་གདབ་ལྔ་ཆར་འདི་ལ་ཚང་བ་ཡིན་ཏེ། དེ་
109



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཡང་གཙོ་བོ་ཡབ་ཡུམ་ལ་མི་བསྐྱོད་པས་རྒྱས་བཏབ་པ་ནི། ངོ་བོ་ཉིད་ལ་ངོ་བོ་ཉིད་ཀྱི་རྒྱ་
ཆོས་ཐམས་ཅད་རང་བཞིན་གྱིས་རྣམ་པར་དག་པ་ལ། རང་བཞིན་གྱིས་རྣམ་པར་དག་པ་
མཚོན་པསཡིན་ཏེ། དེ་ཡབ་ཡུམ་ཡང་སེམས་རྣམ་དག་ཡིན་ལ། དེ་ལ་མི་བསྐྱོད་པ་སེམས་
ཀྱི་རང་བཞིན་གྱིས་རྒྱས་བཏབ་པ་ཡིན་པས་སོ། །དེ་བཞིན་གོ་རྭ་གཟུགས་ཕུང་རྣམ་དག་
དང་པུཀྐ་སཱི་ས་རྣམ་དག་གཉིས་ནི། ལུས་ཀྱི་ངོ་བོ་ཡིན་ལ། དེ་ལ་སེམས་རྣམ་དག་མི་
བསྐྱོད་པས་རྒྱས་བཏབ་པ་ནི། ཕྱི་ནང་གི་ཆོས་ཐམས་ཅད་སེམས་ལས་མ་འདས་སོ། །ཞེས་
མཚོན་པ། ལུས་ལ་སེམས་ཀྱི་རྒྱ། ཙོ་རཱི་ཚོར་ཕུང་རྣམ་དག །ཤ་བ་རཱི་ཆུ་རྣམ་དག་གཉིས་ནི།
སེམས་ཀྱི་ངོ་བོ་མི་བསྐྱོད་པ་ཡིན་ལ། དེ་ལ་ལུས་རྣམ་དག་རྣམ་སྣང་གི་རྒྱས་བཏབ་པ་ནི་
སེམས་སེམས་ལས་མ་འདས་ཀྱང་རྣམ་པ་གཞལ་ཡས་ཁང་དང་སྲུང་འཁོར་སོགས་ཕྱི་རོལ་
གྱི་རྣམ་པ་སྣ་ཚོགས་སུ་བསྟན་པའོ་ཞེས་མཚོན་པ་ལ་ལུས་ཀྱི་རྒྱ། བེ་ཏ་ལཱི་འདུ་ཤེས་ཀྱི་ཕུང་
པོ་རྣམ་དག་དང་། གདོལ་པ་མོ་མེ་རྣམ་དག་གཉིས་ནི། རྒྱུ་འདོད་ཆགས་རྣམ་དག་གི་ངོ་བོ་
འོད་དཔག་མེད་ཡིན་ལ། དེ་ལ་འབྲས་བུ་སེར་སྣ་རྣམ་དག་གི་ངོ་བོ་རིན་འབྱུང་གིས་རྒྱས་
བཏབ་པ་ནི། རྒྱུ་རྒྱུ་མ་དག་པའི་ཕུང་ཁམས་ལ་འབྲས་བུ་དག་པ་སེམས་ལས་མ་འདས་ཀྱང་རྣམ་པ་གཞལ་ཡས་ཁང་
དང་སངས་རྒྱས་ལྷུན་གྲུབ་ཏུ་གནས་སོ་ཞེས་མཚོན་པ། ལ་འབྲས་བུའི་རྒྱ། གྷསྨ་རཱི་འདུ་བྱེད་ཀྱི་ཕུང་པོ་རྣམ་
དག་དང་། གཡུང་མོ་རླུང་རྣམ་དག་གཉིས་ནི། འབྲས་བུ་ཕྲག་དོག་རྣམ་དག་གི་ངོ་བོ་དོན་
གྲུབ་ཡིན་ལ། དེ་ལ་རྒྱུ་འདོད་ཆགས་རྣམ་དག་གི་ངོ་བོ་འོད་དཔག་མེད་ཀྱིས་རྒྱས་བཏབ་ནི།
འབྲས་བུ་ལ་རྒྱུའི་རྒྱའོ་འབྲས་བུ་སངས་རྒྱས་ཀྱི་ཡོན་ཏན་དེ་དག་ཀྱང་རྒྱུ་སེམས་ཅན་གྱི་
སྐབས་གྱི་རིགས་དེ་དང་དེ་གནས་གྱུར་པ་ལས་བྱུང་བའོ་ཞེས་མཚོན་པ། དེ་ལྟར་ལྷ་དགུ་ལ་
རིགས་བདག་དེ་དག་རྒྱས་བཏབ་པ་ནི། གཞན་དབང་ལ་གཞན་དབང་གིས་རྒྱ་ཡིན་ལ།
རིགས་བདག་དེ་དག་གི་སྤྱི་བོར་ཡང་། རང་རིག་ཀྱི་ཕྱག་མཚན་འདི་དག་གིས་རྒྱས་བཏབ་
པ་ནི། གཞན་དབང་ལ་ཡོངས་གྲུབ་ཀྱི་རྒྱ་སྟེ། མི་བསྐྱོད་པ་ལ་རྡོ་རྗེ་རྩེ་དགུ་པ། རྣམ་སྣང་ལ་
110



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
འཁོར་ལོ་རྩིབས་བརྒྱད་པ། རིན་འབྱུང་ལ་རིན་པོ་ཆེ་བརྒྱད་པ། འོད་དཔག་མེད་ལ་པདྨ་
འདབ་མ་བརྒྱད་པ། དོན་གྲུབ་ཀྱི་རྒྱ་ཡོད་པ་ལའང་སྣ་ཚོགས་རྡོ་རྗེ་རྒྱ་གྲམ་གྱི་རྒྱས་སྤྲས་
ནས་འཇོག་པ་ཡིན་གསུངས་སོ། །
གསུམ་པ། རྩོད་སྤོང་ལ་རྔོག་པའི་བཤད་སྲོལ་འཛིན་པ་ཁ་ཅིག །རྒྱས་གདབ་ཀྱི་
ཚུལ་དེ་བཞི་མི་འཐད་དེ། ལྷ་མོ་ཕྱོགས་མ་བཞི། ཕུང་པོ་རྣམ་དག་དུ་བཤད་པའི་ཁུངས་
མེད་ཅིང་། རིན་ཆེན་འབྱུང་ལྡན་དང་། བེ་ཏ་ལི་གཉིས་ནི་དྲི་རྣམ་དག་ཏུ་འདྲ་བ་དང་། འོད་
དཔག་མེད་དང་གྷསྨ་རཱི་གཉིས་ནི་རོ་རྣམ་དག་དུ་འདྲ་བས། བེ་ཏ་ལི་དང་གྷསྨ་རཱི་གཉིས་ལ།
རིན་འབྱུང་དང་འོད་དཔག་མེད་ཀྱི་རྒྱས་བཏབ་པ་ནི། ངོ་བོ་ཉིད་ལ་ངོ་བོ་ཉིད་ཀྱི་རྒྱར་
འགྱུར་བའི་ཕྱིར་ཞེས་ཟེར་རོ། །དེའི་ལན་ལ། ཕྱོགས་ཀྱི་ལྷ་མོ་ཕུང་པོ་རྣམ་དག་ཡིན་པ་ནི།
རྒྱུད་འབུམ་པའི་དགོངས་པ། མཚོ་སྐྱེས་ཀྱི་བསྟོད་པ་ཉི་ཤུ་པར། ཕུང་པོ་ཁམས་ནི་རྣམ་
དག་པ། །ཞེས་བྱ་བས་གྲུབ་ཅིང་། རྩོད་པ་ཕྱི་མས་ཀྱང་མི་གནོད་དེ། ལྷ་མོ་དེ་གཉིས་ཀྱི་
རྒྱས་བཏབ་ནི། རྒྱ་སུམ་སྦྲག་ཉིད་དུ་འགྱུར་བས་སོ། །དེས་ན་ལུས་སེམས་ཀྱི་རྒྱ་ལ་རྒྱ་
གཉིས་སྦྲག་ཁོ་ན་ཡིན་ལ། རྒྱུ་འབྲས་ཀྱི་རྒྱ་ལ་རྒྱ་སུམ་སྦྲག་འབྱུང་བ་ཡིན་ནོ། །རྒྱུ་འབྲས་ནི་
ལམ་གྱི་གཙོ་བོ་ཡིན་པས། སྦྱང་གཞི་ནས་མཚོན་དགོས་པས་སོ། །སྦྱང་གཞི་ནི། རང་གི་
བགོ་སྐལ་ཇི་ལྟར་འཚམས་པ་ལ་དབང་བའི་མ་དག་པའི་སྣང་བ་དང་། ཆུ་ཁམས་དང་ཞེ་
སྡང་ལ་སོགས་པ་མི་བསྐྱོད་པའི་སྦྱང་གཞིར་བགྲང་བ་ཐམས་ཅད་སྦྱོང་ངོ༌། །སྔགས་དོན་
གཞན་ནི་འདྲ་ལ། ཨ་བྷི་ནི་མངོན་པར། ཥེ་ཀ་ཏ་ནི་དབང་བསྐུར་བའོ། །དབང་བསྐུར་བ་
མི་བསྐྱོད་པའི་ཡན་ལག་ཏུ་འཇོག་པ་ནི། དབང་གི་གཙོ་བོ་ཆུ་དབང་ཉིད་ཡིན་ལ། མི་
བསྐྱོད་པའང་ཆུ་རྣམ་པར་དག་པས་སོ། །ཡན་ལག་བཞི་པ་བདུད་རྩི་མྱོང་བ་ལ། ཐོག་མར་
ཨ་མྲྀ་ཏས་སྦྱང་སྟེ། དེའི་ཚེ་དམིགས་པ་རྒྱས་པ་ནི། དེ་ཉིད་བརྗོད་པས་རང་གི་སྙིང་ཀའི་ཧཱུཾ་
ལས་འོད་ཟེར་སྤྲོས་པའི་སྣ་ལ་བདུད་རྩི་འཁྱིལ་བ་སྤྲོས་ཏེ། མཆོད་རྫས་ཀྱི་བགེགས་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཚོགས་ཐམས་ཅད་རིང་དུ་བསྐྲད་པར་བསམ། བསྡུས་པར་ན། འོད་ཟེར་ཀྱི་སྣ་ལ་ཡེ་ཤེས་
ཀྱི་མེ་དཔུང་སྤྲོས་ཏེ་བགེགས་ཚོགས་བསྐྲད་པར་བསམ། དེ་ལྟར་གསང་བའི་དགོས་པ་ནི།
མ་གསང་ན་མཆོད་རྫས་གང་ཡིན་པ་དེ་ལ་བགེགས་དེས་བདག་དུ་བཟུང་ནས། མཆོད་
ཡུལ་ཀྱིས་མི་ཐོབ་པའི་ཚུལ་སྟོན་པ་ཡིན་ཏེ། ལྷག་གཏོར་སོགས་སྲོད་ལ་གཏོང་བའི་ཚེ།
དཔལ་འབར་གྱི་སྣང་བ་མ་བྱས་ན། གྲིབ་ནོན་གྱི་གདོན་ཀྱིས་བདག་གིར་བཟུང་ནས།
ཡུལ་གྱིས་མི་ཐོབ་པའི་ཚུལ་སྟོན་པ་དང་འདྲ་གསུངས། དེ་ནས་སྭ་བྷ་ཝས་འོད་གསལ་སྟོང་
ཉིད་དུ་སྦྱངས་ནས། སྟོང་པའི་ངང་ལས་སྦྱང་གཞི་རླུང་། སྦྱོང་བྱེད་དོན་གྲུབ་ཀྱི་ངོ་བོ་རྣམ་པ་
ཡཾ་ལས་བྱུང་བའི་རླུང་གི་དལ། དེའི་སྟེང་དུ་སྦྱང་གཞི་མེ། སྦྱོང་བྱེད་འོད་དཔག་མེད་ཀྱི་ངོ་བོ།
རྣམ་པ་རཾ་ལས་བྱུང་བའི་མེའི་དལ་བསྒོམ་པ་ནི་བདུད་རྩི་བཞུ་བཏུལ་བྱ་བའི་ཆེད་ཡིན།
དེའི་སྟེང་སྦྱང་གཞི་ཟས་སྣ་ཚོགས་དང་། སྣོད་ཀྱི་འཇིག་རྟེན། སྦྱོང་བྱེད་ཨ་ལས་བྱུང་བའི་
ཐོད་དཀར་དུམ་བུ་གསུམ་པ་སྟོང་གསུམ་གྱི་ཁྱོན་དང་མཉམ་པར་བསམ། དེའི་ནང་དུ་
བདུད་རྩི་ལྔ་ནི། མངོན་བྱང་ལྔས་བསྐྱེད་པ་ཡིན་ནོ། །དེའི་ནང་གི་ཟླ་བ་ནི་མེ་ལོང་ཡེ་ཤེས།
ཤ་ལྔ་ནི་རང་རང་གི་གཟུགས་སུ་ཕྲལ་བའི་རྣམ་པ་ཅན་ཏེ། ཟས་སམ་བཅུད་ཀྱི་སེམས་ཅན་
མཚོན། དེ་དག་རེ་རེའི་སྟེང་གི་བདུད་རྩི་ལྔས་ནི། སྦྱོང་བྱེད་ལམ་མཚོན། དེ་དག་གི་སྟེང་དུ་
ཡེ་ཤེས་ལྔའི་ངོ་བོ་འབྲུ་ལྔ་བསམ་པས་ནི། འབྲས་བུ་མཚོན། དེ་ཐམས་ཅད་ཀྱང་ཐབས་
ཤེས་ལས་བྱུང་བར་མཚོན་པ་ལ། ཟླ་བའི་སྟེང་ཤ་ལྔ་སོགས་ཀྱི་མཐའ་མར། ཨཱ་ལི་ཀཱ་ལི་
གཡས་སྐོར་དང་གཡོན་སྐོར་དུ་བསམ། དེའི་སྟེང་དུ་ཨོ་མགོ་ཐུར་བསྟན་བདུད་རྩི་ལྷུང་ལ་
ཁད་བསམ་སྟེ་སོ་སོར་རྟོགས་པའི་ཡེ་ཤེས། དེའི་སྟེང་གི་ཉི་མ་ནི་མཉམ་ཉིད་ཡེ་ཤེས། དེའི་
སྟེང་གི་རྡོ་རྗེ་དཀར་པོ་ཧཱུྃ་གི་མཚན་པའང་སོ་སོར་རྟོགས་པའི་ཡེ་ཤེས་ཏེ། ཕྱག་མཚན་ས་
བོན། མངོན་བྱང་དང་པོ་གཉིས་ཀྱི་བར་དུ་བྱེད་པ་དང་། ཡིག་འབྲུའི་དང་ཁ་ཊཾ་ཀའི་དང་།
ལྷའི་རྣམ་པར་སྤྱན་འདྲེན་པ་སོགས་ཡོད་པ་ལས་འདིར་ཕྱི་མ་ཉིད་མཛད་ལ། ལྷའི་ཁ་དོག་
1 12



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
དང་ཕྱག་མཚན་རྗེ་བཙུན་གོང་མས་མ་བཤད་ཀྱང་། མི་ཉག་པྲཛྙཱ་ཛྭ་ལས། ཧེ་རུ་ཀ་སྔོན་པོ་
ཕྱག་གཉིས་ཀྱིས་རྡོ་རྗེ་དང་ཐོད་པ་འཛིན་པར་བཤད་ཅིང་། སྔགས་འཆང་ཀུན་དགའ་ཟླ་
བས་ཀྱང་དེ་བཞིན་དུ་བཤད་མོད། འདིར་རྗེ་འཁོར་ལོ་སྡོམ་པས། སྐུ་མདོག་དཀར་པོས་
མཛད་པས། དེ་བཞིན་གཤེགས་པ་ཐམས་ཅད་ཀྱི་ཐུགས་ཀྱི་ངོ་བོ། རྣམ་པ་ཧེ་རུ་ཀ་སྐུ་
མདོག་དཀར་པོ་ཞལ་གཅིག་ཕྱག་གཉིས་པ། གཡས་རྡོ་རྗེ་དང་། གཡོན་ཐོད་པ་བདུད་
རྩིས་གང་བའི་རྣམ་པར་སྤྱན་འདྲེན་པའོ། །དམ་ཡེ་དེ་དག་དབྱེར་མེད་དུ་འདྲེས་པ་ནི་བྱ་
གྲུབ་ཡེ་ཤེས་ཡིན་ལ། དེ་ལྟ་བུའི་བདུད་རྩི་ཁ་དོག་དཀར་ལ་དམར་བའི་མདངས་ཆགས་པ་
ཕུན་སུམ་ཚོགས་པར་གྲུབ་པ་སྟེ། དེ་ཡང་ཁ་དོག་ཕུན་སུམ་ཚོགས་པ་བལྟས་པས་ཚིམས་པ།
དྲི་བསྣམས་པས་ཚིམས་པ། ནུས་པ་ཕུན་སུམ་ཚོགས་པ་ཟག་མེད་ཀྱི་བདེ་བ་བསྐྱེད་ནུས་
པ་སྟེ། ཆོས་ཀྱི་དབྱིངས་ཀྱི་ཡེ་ཤེས་ལས་མངོན་པར་བྱང་ཆུབ་པའོ། །
དེ་ཉིད་སླར་ཡང་ནན་ཏན་དུ་བྱིན་གྱིས་བརླབ་པ་ནི། ཨོཾ་ཨཱ༔ཧཱུྃ་ཧ་ཧོ་ཧཱུྃ་ཞེས་བརྗོད་
ཅིང་། བྱ་ཁྱུང་གི་ཕྱག་རྒྱ་སོགས་བཅའ་ལ། དེར་སྐབས་ཀྱི་ཏིང་ངེ་འཛིན་ནི་རིམ་བཞིན་
སྟོང་ཉིད་དང་། ཐོད་པ་དང་། ཤ་ལྔ་དང་བདུད་རྩི་དཀར་ལ་དམར་བའི་རྣམ་པ་ཅན་དུ་
གསལ་གདབ་པའོ། །སྔར་བྱིན་རླབས་རྒྱས་པ་མ་བྱས་པ་ཡིན་ན་འདི་ཉིད་ཀྱི་ཚེ་གསར་དུ་
བསྐྱེད་པ་ཡིན་ལ། དེ་ཉིད་མྱང་བའི་ཚུལ་ནི་རང་གི་འཐེབ་སྲིན་གཡོན་གྱིས་ལན་གསུམ་
དཀྲུགས་ནས། དབུས་ནས་བླང་སྟེ། ལྕེ་ཐོག་དུ་བཞག་པས་རང་གི་ལྕེའི་རྩ་བར་རྡོ་རྗེ་
དཀར་པོ་རྩེ་ལྔ་པ་ནས་འབྲས་ཙམ་གྱི་ལྟེ་བར་ཧཱུྃ་དཀར་པོ་ཡུངས་འབྲུ་ཙམ་བསམ་པ་ལས།
འདིར་དཀར་པོ་འཇའ་ཚོན་ཤར་བ་ལྟ་བུ་བྱུང་ནས། བདུད་རྩི་ལ་རེག་པས། རོ་ནུས་ཐམས་
ཅད་དྲངས་ཏེ། མགྲིན་པའི་རྩ་ནས་བརྒྱུད། ལུས་ཐམས་ཅད་གང་བས། ཟག་མེད་ཀྱི་བདེ་
བས་ཚིམས་པའོ། །
དེ་ལྟ་བུ་དེ་ཡང་མཐེབ་སྲིན་གཉིས་ཀྱིས་བསྲུབས་པ་ནི། སྔོན་ལྷ་དང་ལྷ་མིན་རྣམས་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཀྱིས་གསེར་གྱི་ས་གཞི་ལ་བསྲུབ་སྟན། རི་རབ་ལ་སྲུབ་ཤིང་། དགའ་བོ་ཉེར་དགའ་བོ་
གཉིས་ཀྱིས་སྲུབ་ཐག་བྱས་ཏེ། རྒྱ་མཚོ་བསྲུབས་པའི་དྭངས་མ་བདུད་རྩིར་གྱུར་པ་དང་
མཐུན་པ་ཡིན་ལ། འོ་ན་མཐེབ་སྲིན་གཉིས་ལས་གཞན་པས་ཀྱང་སྲུབ་པས་ཆོག་པ་མ་ཡིན་
ནམ་སྙམ་ན། འདིས་ཆེད་དུ་བསྲུབས་པ་ལ་དགོས་པ་ཆེ་སྟེ། སོར་མོ་རྣམས་མཐེ་བོང་ནས་
རིམ་བཞིན་གཟུགས་རྡོ་རྗེ་མ་སོགས་ལྔ་ཡིན་པས་རོ་གཟུགས་རྡོ་རྗེ་མ་གཉིས་ཀྱིས་མཆོད་
པའི་ཆེད་དོ་གསུངས། བྱིན་རླབས་ཀྱི་ཕྱག་རྒྱའི་ཚེ་རིམ་བཞིན། ཨོ་དང་ཨཱདང་བར་དུ་ཧཱུྃ་
དང་། རྩེ་ལ་ཧ་ཧོ་ཧཱི་བསམ་པའང་སྤྲོ་ན་བྱ་གསུངས་ཏེ་བདུད་རྩི་མྱང་བའོ། །སྦྱང་གཞི་ནི་
འདུ་ཤེས་ཀྱི་ཕུང་པོ། མེའི་ཁམས། ཁ་དོག་དམར་པོ། མ་དག་པ་གསུམ་གྱི་སྣང་བ་སོགས་
སྦྱོང་བྱེད་འོད་དཔག་མེད་ཀྱི་ངོ་བོ་བདུད་རྩི་མྱོང་བའི་རྣལ་འབྱོར་འདིར་བསྒྱུར་བའོ། །
སྔགས་དོན་གཞན་ནི་འདྲ་ལ། ཨ་མྲི་ཏ་བདུད་རྩི། སྲ་ད་ན་བཟང་པོའོ། །བདུད་རྩི་མྱོང་བ་འོད་
དཔག་མེད་ཀྱི་ཡན་ལག་ཏུ་འཇོག་པའི་རྒྱུ་མཚན་ནི། བདུད་རྩི་གསུང་གི་གནས་མགྲིན་
པར་མྱོང་བ་ཡིན་ལ། འོད་དཔག་མེད་ཀྱང་གསུང་རྣམ་དག་ཡིན་པས་སོ། །
ལྔ་པ་མཆོད་པ་དོན་གྲུབ་ཀྱི་ཡན་ལག་ལ་ཁ་ཅིག །ལྷ་མོ་བརྒྱད་ཀྱི་གཙོ་བོ་ཉིད་ལ་
མཆོད་པ་དང་། ཁ་ཅིག་ལྷ་མོ་བརྒྱད་ཀྱི་ཐུགས་ཀ་ནས་ལྷ་མོ་སྤྲོས་ནས་མཆོད་པར་འདོད་པ་
སོགས་ཡོད་ནའང་འདིར་རང་གི་ཐུགས་ཀ་ནས་མཆོད་པའི་ལྷ་མོ་སྔར་ལྟར་སྤྲོས་ནས།
གཙོ་འཁོར་ཐམས་ཅད་ལ་མཆོད་པ་ཡིན་ལ། སྦྱང་གཞི་ནི། ཕྲག་དོག་ལ་སོགས་པ་དང་།
རང་ཉིད་ལ་མ་དག་པར་མཆོད་པའི་སེམས་སྣང་ཐམས་ཅད། སྦྱོང་བྱེད་དོན་གྲུབ་ཀྱི་ངོ་བོ་
མཆོད་པའི་རྣལ་འབྱོར་འདིར་བསྒྱུར་བའོ། །སྔགས་དོན་གཞན་ནི་འདྲ་ལ། པུཙྪམཆོད་པ་སྟེ།
མཆོད་པ་དོན་གྲུབ་ཀྱི་ཡན་ལག་ཏུ་འཇོག་པ་ནི། མཆོད་པ་ཕྲིན་ལས་ཡིན་ཞིང་། དོན་ཡོད་
གྲུབ་པའང་སངས་རྒྱས་ཐམས་ཅད་ཀྱི་ཕྲིན་ལས་ཡིན་པས་སོ། །
དྲུག་པ་བསྟོད་པ་རིན་འབྱུང་གི་ཡན་ལག་ནི་སྔ་མ་ལྟར་ལྷ་མོ་སྤྲོས་ནས་དལ་ལ་
ཏེ
[



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
བསྟོད་པ་ཡིན་ལ། བསྟོད་པའི་ཚིག་དོན་ནི། སྐུ་གསུམ་ཡན་ལག་བདུན་ལྡན་གྱི་སྒོ་ནས་
བསྟོད་པ་སྟེ། ཚིག་རྐང་དང་པོ། ལོངས་སྤྱོད་རྫོགས་པ་དང་། ཁ་སྦྱོར་དང་། བདེ་བ་ཆེན་
པོ་སྟེ། ལོངས་སྐུའི་ཡན་ལག་གསུམ་དང་། ཁྱོད་ནི་ཉིད་ཀྱི་སོགས་རྐང་པ་གཅིག་གིས་ནི་
རང་བཞིན་མེད་པ་སྟེ། ཆོས་སྐུའི་ཡན་ལག་གཅིག །ཁྱོད་ཀྱི་རྒྱུ་དང་སོགས་རྐང་པ་གསུམ་
གྱིས་ནི། སྙིང་རྗེས་གང་བ། རྒྱུན་མི་འཆད་པ། འགོག་པ་མེད་པ་སྟེ། སྤྲུལ་སྐུའི་ཡན་ལག་
གསུམ་གྱིས་བསྟོད་ནས། རྐང་པ་ཐ་མས་ནི། ཟུང་འཇུག་སྐུའི་བསྟོད་པའོ། །དེ་ལྟ་བུའི་
མཆོད་བསྟོད་ཀྱི་ལྷ་མོ་ཡང་། མཆོད་བསྟོད་ཀྱི་ལས་ཚར་ནས་ནི། ནང་དུ་བསྡུ་ཚུལ་གོང་
མས་ཤེས་པར་བྱའོ། །སྦྱང་གཞི་ནི། ཚོར་བའི་ཕུང་པོ། ང་རྒྱལ། སེར་སྣ། མ་དག་པའི་
བསྟོད་བསྔགས་སོགས། སྦྱོང་བྱེད་རིན་འབྱུང་གི་ངོ་བོ་བསྟོད་པའི་རྣལ་འབྱོར་འདིར་
བསྒྱུར་ནས་ལམ་བྱེད་བཞིས་ཉམས་སུ་བླངས་པས་སྦྱང་འབྲས་རིན་ཆེན་འབྱུང་ལྡན་གྱི་གོ་
འཕང་ཐོབ་ངེས་པ་ཡིན་གསུངས། སྔགས་དོན་ཕལ་ཆེར་ནི་འདྲ་ལ། སྟུ་ཏི་ནི་བསྟོད་པ་སྟེ།
བསྟོད་པ་རིན་འབྱུང་གི་ཡན་ལག་ཏུ་འཇོག་པ་ནི་བསྟོད་པ་ཡང་ཡོན་ཏན་བརྗོད་པ་ཡིན་ལ།
རིན་འབྱུང་ཡང་སངས་རྒྱས་ཐམས་ཅད་ཀྱི་ཡོན་ཏན་བསྡུས་པའི་བདག་ཉིད་ཡིན་པས་སོ། །
དེ་ལྟར་དུ་དངོས་གཞི་ཡན་ལག་དྲུག་རྫོགས་རྗེས་སུ། ལམ་བསྐྱེད་པའི་རིམ་པ་ལ་སེམས་
འཛིན་ཚུལ། སེམས་འཛིན་གནད་དུ་སོང་བ་ལས་ལྟ་བ་སྐྱེ་ཚུལ། ལྟ་བ་སྐྱེས་པ་དེ་སྤྱོད་པས་
བོག་འབྱིན་ཚུལ། བོག་ཐོན་པ་ལས་གྲུབ་མཐའ་སྙོགས་ཚུལ། གལ་ཏེ་མ་སྙོགས་ན་འདའ་
ཀ་མས་གོང་དུ་འཕོ་ཚུལ། གལ་ཏེ་མ་འཕོས་ན་བར་དོའི་ལམ་འཁྱེར། ལམ་དེ་དག་གི་ཚོད་
འཛིན་དུ་རྨི་ལམ་དང་སྒྱུ་ལུས་ཀྱི་གདམས་པས་སྐལ་ལྡན་ཡིད་འཕྲོག་ཅིང་། ཉམས་དགའ་
བར་བྱེད་པ་ནི། རྗེ་བླ་མས་ཉམས་ཁྲིད་དུ་ཇི་ལྟར་བཀྲིས་པ་བཞིན་ཡིན་པས་འདིར་བྲི་བར་
བྱ་བ་མ་ཡིན་ནོ། །དེ་ལྟར་ལམ་བསྐྱེད་རིམ་ཀྱི་དངོས་གཞི་ཚར་ནས། ལམ་རྫོགས་པའི་
རིམ་པ་གཏུམ་མོ་འཁོར་ལོ་བཞི་ལྡན་ཞིག་ཉམས་སུ་ལེན་པ་ཡིན་མོད། འདི་ནི་འོག་གསང་
115



པས་
གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
དབང་གི་སྐབས་སུ་རྒྱས་པར་བསྒོམ་པས་འདིར་བརྡ་ཙམ་ལས་མི་གསུང་བས་མ་བྲིས་སོ། །
ད་ནི་གཉིས་པ་མཉམ་པར་མ་བཞག་པའི་རྣལ་འབྱོར་ལ་དགུ་ཡོད་པའི་དང་པོ་དག་
པ་དྲན་པ་ནི། སྤྱིར་ངོ་བོ་ཉིད་ལ་དག་པར་བཞག་པ། རྟགས་སམ་མཚོན་བྱེད་ལ་དག་པར་
བཞག་པ། དྲི་མ་ཕྱོགས་ཙམ་དག་པ་ལ་དག་པར་བཞག་པ་སོགས་ཡོད་པ་ལས། འདིར་ནི་
རྟགས་སམ་མཚོན་བྱེད་ལ་དག་པར་བྱས་པ་སྟེ། འདི་ལའང་། རྟེན་དང་བརྟེན་པའི་དག་པ་
རྒྱས་པ་རྩེ་མོའི་ཡན་ལག་བཞི་པ་ན་བཞུགས་པ་བཞིན་ནམ་བརྟེན་པའི་དག་པ་རགས་རིམ་
བརྗོད་པ་རྗེ་པའི་ཡན་ལག་བཞི་པ་ན་བཞུགས་པ་ལྟར་གྱི་རྒྱས་འབྲིང་ཇི་ལྟར་འཚམ་པའང་
རུང་མོད། འདིར་ནི་བརྟེན་པ་ལྷའི་དག་པ་བསྡུས་ཏེ་དྲན་པར་བྱ་བ་འདི་ཙམ་གསུངས་ཏེ།
སྙིང་རྗེའི་སྤྱན་ནི་སོགས་དཀྱུས་ནའོ། །ཚིག་དོན་ནི་སྙིང་རྗེས་སེམས་ཅན་ལ་ཆགས་པས་
སྤྱན་རྩ་དམར་བ། བྱམས་པའི་ཐུགས་རྗེས་མི་འགྱུར་བས་སྐུ་མདོག་ནག་པ། སྦྱིན་པ་དང་།
སྙན་པར་སྨྲ་བ། དོན་མཐུན་པ་དང་། དོན་སྤྱོད་པ་སྟེ་བསྡུ་དངོས་གཞིས་དོན་མཛད་པས་
ཞབས་བཞི་པ། རྣམ་ཐར་བརྒྱད་མཚོན་པས་ཞལ་བརྒྱད་དེ། འདི་ལ་གསུམ། འཇིག་རྟེན་
པའི། འཇིག་རྟེན་ལས་འདས་པའི་འབྲས་བུའི་རྣམ་ཐར་བརྒྱད་དོ། །དེ་ལ་དང་པོ་ནི།
གཟུགས་ཅན་གཟུགས་ལ་ལྟ་བའི་རྣམ་ཐར། ཡིད་འོང་སྡུག་པའི་རྣམ་ཐར། འདུ་ཤེས་དང་
ཚོར་བ་འགོག་པའི་རྣམ་ཐར། ནམ་མཁའ་མཐའ་ཡས་སྐྱེ་མཆེད་ཀྱི། རྣམ་ཤེས་མཐའ་ཡས་
སྐྱེ་མཆེད་ཀྱི་ཅི་ཡང་མེད་པའི་སྐྱེད་མཆེད་ཀྱི། འདུ་ཤེས་མེད་འདུ་ཤེས་མེད་མིན་སྐྱེ་མཆེད་ཀྱི།
རྣམ་པར་ཐར་པའོ། །གཉིས་པ་ཡང་དག་པའི་ལྟ་བ། ཡང་དག་པའི་རྟོག་པ། ཡང་དག་པའི་
ངག །དེ་བཞིན་དུ་ལས་གྱི་མཐའ། འཚོ་བ། རྩོལ་བ། དྲན་པ་ཡང་དག་པའི་ཏིང་ངེ་འཛིན་
ཏེ་འཕགས་ལམ་བརྒྱད་དུ་གྲགས་པའོ། །གསུམ་པ་ནི། དབང་ཕྱུག་བརྒྱད་དེ་སྔར་བཀོད་
ཚར་བ་ཡིན་ནོ། །ཕྱག་བཅུ་དྲུག་གིས་སྟོང་ཉིད་བཅུ་དྲུག་མཚོན་ཏེ། དེ་ཡང་འདི་ལྟར། ཕྱི་
སྟོང་པ་ཉིད། དེ་བཞིན་དུ་ཀུན་ལ་སྦྱར་ཏེ། ནང་། ཕྱི་ནང་། སྟོང་པ་ཉིད། ཆེན་པོ། དོན་
116



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
དམ་པ། འདུས་བྱས། འདུས་མ་བྱས། མཐའ་ལས་འདས་པ། ཐོག་མ་དང་ཐ་མ་མེད་པ།
དོར་བ་མེད་པ། རང་བཞིན། ཆོས་ཐམས་ཅད། རང་གི་མཚན་ཉིད། མི་དམིགས་པ།
དངོས་པོ་མེད་པ་སྟོང་པ་ཉིད་དེ་བཅུ་དྲུག་གོ །གུག་སྐྱེད་ནི་མཎྜལ་ཞེས་པ་སྟེ། དེ་ལ་རྐྱེན་ཨུ་
བྱིན་པས་མུ་དྲ་སྟེ། ཕྱག་རྒྱར་འགྱུར་བས་སངས་རྒྱས་ལྔ་རྣམ་པར་དག་པ་སྟེ། སྤྱི་བོའི་
འཁོར་ལོ་མི་བསྐྱོད་པ་ཞེས་སོགས་སོ། །སྙིང་རྗེས་གདུག་ཅན་འདུལ་བས་ཁྲོ་བོའི་སྐུར་
བསྟན་པ་རྡོ་རྗེ་གསུམ་དག་པས་སྤྱན་གསུམ་པ། ཤ་ནི་པུཀྐ་སཱི་ཞེས་བརྗོད། །ཅེས་སོགས་ནི།
ཕ་ལས་ཐོབ་པའི་ཁམས་གསུམ་དང་། མ་ལས་ཐོབ་པའི་ཁམས་གསུམ་སྟེ་དྲུག་སྦྱོང་བྱེད་
ཡིན་ལ། དེ་ཡང་རུས་པ་རྐང་དང་ཁུ་བ་ནི། །ཕ་ལས་སྐྱེས་ཞེས་བཤད་པ་སྟེ། །པགས་པ་ཤ་
དང་ཁྲག་རྣམས་ནི། །མ་ལས་སྐྱེས་ཞེས་བཤད་པ་ཡིན། །ཞེས་པ་ལྟར་ཏེ། སྦྱང་གཞི་ཤ་
དང་། ཁྲག་དང་། ཁུ་བ་དང་། རྐང་དང་ཚིལ་བུ་སྟེ་བཞི་པོ། སྦྱོང་བྱེད་ཚད་མེད་བཞིའི་ངོ་བོ།
པུཀྐ་སཱི་སོགས་བཞིར་དག་པའོ། །རང་ཉིད་ལ་པགས་པ་རིམ་པ་བདུན་ཡོད་པ་ནི། བྱང་
ཆུབ་ཡན་ལག་བདུན་དུ་དག་པ་སྟེ། དེ་ཡང་དྲན་པ་ཡང་དག་བྱང་ཆུབ་ཀྱི་ཡན་ལག །ཆོས་
རབ་ཏུ་རྣམ་འབྱེད། བརྩོན་འགྲུས། དགའ་བ། ཤིན་སྦྱངས། ཏིང་ངེ་འཛིན། གཏང་སྙོམས་
ཡང་དག་བྱང་ཆུབ་གྱི་ཡན་ལག་གོ །རུས་པ་བདེན་པ་བཞིར་དག་པ་ནི། མགོ་རུས། ཚིགས་
རུས། རྩིབ་རུས། རྐང་རུས་ཏེ་བཞིའོ། །དེ་ལྟར་ན་སྦྱོང་བྱེད་བྱང་ཕྱོགས་སོ་བདུན་གྱིས།
སྦྱང་གཞི་མ་དག་པ་སྦྱོང་ཚུལ་ཡང་ཞིབ་ཏུ་ཤེས་པར་བྱའོ། །
བཟླས་པའི་རྣལ་འབྱོར་ལ་གསུམ། བཟླས་པའི་ཡུལ་ཕྲེང་བ། བཟླས་པའི་བསམ་
གཏན། བཟླས་བའི་སྔགས་དངོས་སོ། །དང་པོ་ལ། ཕྲེང་བའི་རྒྱུ་ནི། ཞི་བ་ལ་སམ་ཊར།
ཤེལ་དང་ཉ་ཕྱིས་མུ་ཏིག་དང་། །ཁམས་ནི་དཀར་པོ་ལ་སོགས་གཞན། །ཞེས་སོགས་ཏེ།
ཁམས་དཀར་པོ་ནི་རྡོ་དང་ནོར་བུ་ལ་སོགས་པ་ཁ་དོག་དཀར་བའོ། །རྒྱས་པ་ལ། གསེར་
དང་དངུལ་དང་ཟངས་མ་དང་། །པདྨའི་ས་བོན་ཁྱད་པར་དུ། །ཞེས་པ་སྟེ། པདྨའི་ས་བོན་ནི།
117



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཤིང་གི་རིགས་གཅིག་གི་མིང་ངོ་། །དབང་ལ་གུར་གུམ་ལ་སོགས་དྲི་ཞིམ་སྤོས། །ཞེས་
སོགས་ཏེ་དྲི་བཟང་ལྡང་ཞིང་ཁ་དོག་དམར་བའོ། །དྲག་པོ་ལ། རུ་རཀྟ་དང་ལུང་ཐང་དང་། །
དེ་བཞིན་སྐྱེས་པའི་རུས་པ་ཉིད། །ཅེས་སོགས་སྟེ། རཀ་དང་རཀྵ་ནི་གང་བྱས་ཀྱང་འདྲ་
བའོ། །དེ་ཐམས་ཅད་ལ་ཐུན་མོང་དུ་ནི། ཞི་རྒྱས་དབང་དང་མངོན་སྤྱོད་ལ། །བོ་ཏི་ཙི་ཏས་
ལས་ཀུན་བྱེད། །ཅེས་པ་ལྟར་རོ། །རྒྱུད་དེ་ལས་བྱུང་བའི་ཕྲེང་བའི་གྲངས་ནི་ལས་སོ་སོའི་
དབང་གི་འདི་ལྟར་ཡིན་ཏེ། མཆོག་ལ་ལྔ་བཅུ། དབང་ལ་ཉེར་ལྔ། ཞི་བ་ལ་བརྒྱ། རྒྱས་པ་
ལ་བརྒྱ་དང་བརྒྱད། དྲག་པོ་ལ་དྲུག་བཅུ་ཞེས་སམ་ཊིར་བཤད་ནའང་ད་ལྟ་བརྒྱ་དང་བརྒྱད་
བྱེད་པའོ། །ཕྲེང་ཐག་ལ་རྒྱུ་ནི། སྲིན་བལ་དེ་ཉིད་གཞོན་ནུ་མས་བཀལ་ནས། ཤིང་བུ་ག་
དགུ་པ་ལ་དྲངས་ནས་དགུ་སྒྲིལ་བྱས་པ་སྟེ། དབུས་མས་ཀྱེ་རྡོ་རྗེ་དང་ཕྱོགས་མཚམས་
བརྒྱད་ཀྱིས་ཉེ་བའི་སྲས་བརྒྱད་མཚོན་པའོ། །དེ་ཉིད་ལ་མདུད་འཛིན་ནི། ཆེ་ཆུང་གཉིས་
བརྩེགས་པ་སྟེ། འགོ་ནས་རིམ་བཞིན་ཡེ་ཤེས་དང་དབྱིངས་སམ། གཟུགས་སྐུ་དང་ཆོས་སྐུ་
མཚོན་པའོ། །དེ་རྒྱུ་བའི་ཚུལ་ནི། ཕྲེང་ཐག་སངས་རྒྱས་དང་བྱང་སེམས་ལ་ཕྲེང་བ་དགྲ་
བཅོམ་པས་བསྐོར་བར་བསམ་ནས་ཧཱུྃ་གླུར་བླངས་ཏེ་རྒྱུ་བའོ། །ཕྲེང་བ་བྱིན་རླབས་ནི་
ལོགས་སུ་བཀོལ་ནས་ཟིན་ཐུན་མཛད་པས་འདིར་མ་བྲིས་སོ། །བགྲང་བའི་ཚུལ་ལ། སྤྱིར་
ཕོ་རྒྱུད་གཡས་དང་མོ་རྒྱུད་གཡོན་གྱི་འདྲེན་པ་དང་དེ་བཞིན་དུ་ལྷ་ཕོ་མོ་ལའང་འདྲེན་ཚུལ་
བྱེད་པ་ཡོད་མོད་ཀྱི། འདིར་གཡས་ཀྱིས་བཟུང་ནས་གཡོན་གྱིས་སྙིང་ཐད་ཙམ་ནས་འདྲེན་
པ་སྟེ། དེ་ཡང་མཐེབ་ཆེན་ལྕགས་ཀྱུའི་ངོ་བོར་བསམ་ནས་དངོས་གྲུབ་ཐམས་ཅད་འགུག་
པའི་མོས་པ་བྱ་བ་ཡིན་ནོ། །དེ་ཡང་ལས་བཞི་སོ་སོའི་དབྱེ་བས། ཞི་བ་ལ་མཛུབ་མོས།
རྒྱས་པ་ལ་གུང་མོ། །དབང་ལ་སྲིན་ལག །དྲག་པོ་ལ་མཐེབ་ཆུང་གི་སྟེང་དུ་བཀལ་ནས་
འཐེབ་ཆེན་གྱིས་འདྲེན་པ་ཡིན་གསུངས།
གཉིས་པ་བཟླས་པའི་བསམ་གཏན་ལ་གསུམ། འཁོར་བའི་བཟླས་པ། སྤྲོ་བསྡུའི་
118



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
བཟླས་པ། བཀོད་པའི་བཟླས་པའོ། །དང་པོ་ལ། རླུང་བརྟན་བྱེད་ཚུར་འཁོར་དང་།
ཁམས་བརྟན་བྱེད་ཕར་འཁོར་རོ། །གཉིས་པ་ནི། འོད་ཟེར་ཀྱི་སྤྲོ་བསྡུའོ། །གསུམ་པ་ནི།
རང་གི་སྙིང་ཀའི་ས་བོན་ལ་སྔགས་གང་ཡིན་དེ་ཉིད་མདུན་ནས་བརྩམས་ཏེ་གཡས་སྐོར་དུ་
བཀོད་ནས། འཁོར་བའི་ཚེ་ནི་མགོ་ནས་འཁོར་དགོས་པས་གཡོན་སྐོར་དུ་འཁོར་བའོ། །
གཞན་ཡང་ཨ་བྷ་ཡས། སྔགས་ཀྱི་བཟླས་པ། གཟུགས་ཀྱི་བཟླས་པ། རྣལ་འབྱོར་གྱི་
བཟླས་པ་གསུམ་དུ་གཤད་དོ། །དེ་དག་གི་མཚན་ཉིད་དང་ཉམས་ལེན་གྱི་གནད་ངེས་པར་
གོ་དགོས་པ་ནི། རྗེ་བླ་མས། ལག་ཁྲིད་ཀྱི་སྐབས་སུ་ཞིབ་པར་འདོམས་པར་མཛད་པས་
འདིར་མ་བྲིས་སོ། །
གསུམ་པ་བཟླས་བྱའི་སྔགས་དངོས་ནི། སྤྱིར་སྔགས་ཙམ་ལ། དོན་དམ་པའི་སྔགས་
འདིར་ཟླ་ཟེར་ལས་ཕར་འཁོར་དང་འཁོར་གྱི་སྔགས་ལྷ་མོ་རང་རང་གི་ཐུགས་ཀའི་ས་བོན་ལ་འཁོར་བར་བསམ་ནས་བཟླ་
བར་བཤད་པ་ནི། རྗེ་བཙུན་དང་མི་མཐུན་གསུངས་ཤིང་དེ་ཉིད་གསུམ་ཀྱི་ཡི་གེ་ནི་རྗེ་པའི་གསུང་མིན་ཞེས་བཞེད། དེའི་
གསུང་འཛིན་པ་ཁ་ཅིག །དེ་རྗེ་པའི་གསུང་ཡིན་ཡང་
། ཕར་འཁོར་བདེ་མཆོག་དང་། ཚུལ་འཁོར་ཀྱེ་རྡོར་ལ་སོ་སོར་སྦྱར་ཞེས་
བཞེད་མོད་འདིར་ནི་ཉམས་ལེན་གཉིས་ཆར་མཛད་པ་གནད་དམ་པའོ། །ནང་ལྟར་བཤད་པའི་སྔགས། ཕྱི་དོན་
དུ་བཤད་པའི་སྔགས་གསུམ་ལས། འདིར་ཕྱི་མ་ཉིད་ཡིན་ལ། རྗེ་པས་རྗེ་བཙུན་མའི་
མངོན་རྟོགས་སུ་ནི། འཁོར་ཚུལ་གཉིས་ཀ་བཤད་དེ། ཐུགས་ཀའི་ཨོཾ་ལས་སྔགས་ཀྱི་ཕྲེང་
བ་བྱུང་སྟེ། ལྟེ་བ་ནས་ཐོན་ནས་ཞལ་དུ་ཞུགས་ཏེ། ཐུགས་ཀའི་ཨོཾ་ལ་ཐིམ་པའི་ཚུལ་གྱིས་
ཚུར་འཁོར་གྱི་རྣམ་པའམ། ཞལ་ནས་བྱུང་ཏེ་ལྟེ་བར་ཞུགས་ནས་ཨོཾ་ལ་མས་ཡར་ཐིམ་པའི་
ཚུལ་དུ་ཕར་འཁོར་གྱི་རྣམ་པས་བཟླས་པ་གང་རུང་ངོ༌། །ཞེས་གསུངས་པས་སོ། །དོན་འདི་
ཉིད་ཡབ་ལའང་གསལ་བྱེད་དུ་སྦྱར་ནས་ཉམས་སུ་བླང་བ་གནད་དོ། །དེ་ལའང་གཙོ་བོའི་
སྔགས་དང་། འཁོར་གྱི་སྔགས་གཉིས་ལས། དང་པོ་དེ་ལའང་རྩ་སྔགས། སྙིང་པོ། ཉེ་སྙིང་
གསུམ་ཡོད་པའི་དང་པོའི་སྔགས་དོན་ནི་འདི་ཡིན་ཏེ། ཨོཾ་ནི་མཆོག་སྟེར་བ། ཨཏྟཱ་ན་ནཱ་ཡ་ནི་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
བརྒྱད་པའི་ཞལ་ཅན། པིངྒ་ལོརྡ་ཀེ་ཤ་ཝཏྟ་ནི་དབུ་སྐྲ་སེར་པོ་གྱེན་དུ་བརྫེས་པ། ཙ་ཏུ་རྦདྨ་ཏི་ནེ་ཏྲ་ཡ་ནི་ཉི་
ཤུ་རྩ་བཞིའི་སྤྱན་ཅན། ཁོ་ཌ་ཤ་བྷ་ཛ་ཡ་ནི་བཅུ་དྲུག་གི་ཕྱག་ཅན། ཀྲིཥྛ་ཛི་མུ་ཏ་ཝ་པུ་ཥ་ནི་སྐུ་མདོག་ཆར་སྤྲིན་
ལྟར་གནག་པ། ཀ་པཱ་ལ་མཱ་ལཱ་ནེ་ཀཱ་དྷ་རི་ནེ་ནི་ཐོད་པའི་ཕྲེང་བ་དུ་མ་འཛིན་པ་ཅན། ཨདྷཱ་ཏ་ཏཱ་ར་ཙིཏྟཱ་ཡ་
ནི་རང་གི་སེམས་ཁོང་ནས་འཁྲུགས་པ། ཨབྷེནྡྲ་དོ་ཏི་ནི་ནི་མཆེ་བ་ཟླ་བ་ཕྱེད་པ་ཅན། དེ་ཡན་ནི་སྐུ་བསྐུལ་
བའི་སྔགས་སོ། །ཨོ་ནི་དམ་བཅའ་བ། མཱ་ར་ཡ་གཉིས་སོད་གཉིས། ཀཱ་ར་ཡ་གཉིས་གྱིས་གཉིས། གརྫ་
ཡ་གཉིས་སྒྲོགས་གཉིས། ཏརྫ་ཡ་གཉིས་གཏོགས་གཉིས། ཤོ་ཥ་ཡ་གཉིས་སྐོམས་གཉིས། གང་སྐེམ་ན།
སལྟ་སཱ་ག་རན་ཏེ་རྒྱ་མཚོ་བདུན། བནྡྷ་གཉིས་ཆིངས་གཉིས་གང་འཆིང་ན། ནཱ་གཱལྟ་ཀན་ཏེ། ཀླུ་བརྒྱད།
གྲོརྡ་གཉིས་བཟུང་གཉིས། གང་བཟུང་ན་ཤ་ཏུན་ཏེ་དགྲ་བོའོ། །དེ་དག་ནི་ཕྲིན་ལས་བསྐུལ་བའི་
སྔགས་སོ། །ཧ་ཧཱ་སོགས་བཅུ་གཉིས་ནི་ཡུམ་གྱི་ཨཱ་ལི་བཅུ་གཉིས་ཕོ་རྟགས་ཀྱི་ཡི་གེ་ཧ་ལ་
སྦྱར་བས་བཞད་པའི་ཉམས་བཅུ་གཉིས་མཚོན། ཕཊ་ནི་དགྱེས་པ། སཱ་ཧཱ་ནི་གཞི་ཚུགས་པའོ། །
སྙིང་པོའི་སྔགས་དོན་ནི་ཨོ་འདྲ་དེ་ཝ་ནི་བདེ་བ་ལ་རོལ་བའི་ལྷ། པི་ཙུ་ནི་འཇམ་པོ། ཧཱུྃ་གསུམ་ནི་རྡོ་རྗེ་
གསུམ། ཕཊ་འདྲ་བའོ། །ཉེ་སྙིང་གི་སྔགས་དོན་ནི། ཨོཾ་འདྲ། བཛྲ་ཀཎྜ་རི་ནི་རྡོ་རྗེ་གྲི་གུག །ཧེ་བཛྲ་ཡ་
ནི་ཀྱེ་རྡོ་རྗེའི་བཀའ། ཧཱུྃ་གསུམ་སོགས་འདྲ་བའོ། །
གཉིས་པ་འཁོར་གྱི་སྔགས་ནི། རང་རང་གི་ས་བོན་དེ་ཉིད་ལས་སྤེལ་བ་ནི་
བསྡུས་པ་སྟེ། ས་བོན་ཡང་གང་ལ་བྱ་སྙམ་ན། རང་རང་གི་མིང་ཡིག་ཐོག་མཐའ་བར་
གསུམ་ཇི་ལྟར་འོས་པ་གཅིག །ཐིག་ལེས་བརྒྱན་ནས་བྱེད་པ་ཡིན་ཏེ་དེའི་རྒྱུ་མཚན་ནི།
བར་དོའི་སྲིད་པ་དེ་ཉིད། ཕ་མ་མཉམ་སྦྱོར་གྱི་ཐོག་མཐའ་བར་གསུམ་ཇི་ལྟར་འོས་པ་ལ་
འཇུག་པའི་སྦྱང་གཞི་དང་སྒོ་བསྟུན་པས་སོ་ཞེས་ལོ་ཆེན་སྐྱབས་མཆོག་བཞེད་གསུང་། དེ་
ལ་འདིར། བདག་མེད་མའི་ས་བོན་ནི། བར་གྱི་ཡི་གེ་ཐེག་ལེས་བརྒྱན་པ་སྟེ། དེའི་མཚན།
ནཾ་ནི་རཱཏཱ་ཡིན་པས་སོ། །གདོལ་པ་མོའི་ས་བོན་ནི། མིང་ཡིག་ཐ་མ་ཐིག་ལེས་བརྒྱན་པ་སྟེ།
དེའི་མཚན་ཙཎྜ་ལི་ཡིན་པས་སོ། །གཞན་རྣམས་ནི་མིང་གི་ཐོག་མ་ཐིག་ལེས་བརྒྱན་པ་
120



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ཡིན་ལ། དེ་ལྟ་བུའི་ཐིག་ལེ་དེ་ཉིད་ཇི་ལྟར་འབོད་སྙམ་ན། བརྡ་སྤྲོད་བྱེད་པ་དག་གི་ལུགས་
གྱི་རྗེས་སུ་ང་རོ་སྡེ་པ་ལ། རང་རང་སྡེ་པའི་ལྔ་པར་བཀླག་སོགས་བརྒྱད་ལ་ང་རུ་ཞེས་
འབོད་པར་མཛད་མོད། འདིར་ནི་འཁྲུལ་མེད་བརྒྱུད་པའི་ཞལ་གྱི་རྒྱུན་ལས་ཇི་ལྟར་བྱོན་པ་
ཉིད་གཙིགས་སུ་མཛད་པ་ཡིན་ནོ། ། །
བཟླ་བའི་གོ་རིམ་ལ། ཁ་ཅིག་ཐོག་མར་འཁོར་བཟླ་བའང་མཛད་མོད། འདིར་ཐོག་
མར་གཙོ་བོའི་སྔགས་བཟླ་བར་མཛད་ཅིང་། འདིའི་རྩ་སྔགས་སྙིང་པོ་ཉེ་སྙིང་གསུམ་ཡང་
མ་རྒྱུད་སྤྱི་དང་བསྟུན་ནས་མས་རིམ་གྱིས་བཟླ་བའང་ཡོད་མོད། འདིར་སྐུ་གསུང་ཐུགས་
གསུམ་པོ་བསྐུལ་དཀའ་སླའི་རིམ་པ་དང་བསྟུན་ནས། ཐོག་མ་སྐུ་བསྐུལ་སླ་བའི་རྩ་སྔགས།
དེ་ནས་གསུང་སྙིང་པོ། དེ་ནས་ཐུགས་ཉེ་སྙིང་ཉིད་བཟླ་བར་མཛད་མོད། ཇི་ལྟར་བཟླ་བའི་
ཚུལ་ནི་སྔགས་ཚིག་ཏུ་མི་བརྗོད་པར་ཡིད་ཙམ་གྱིས་བཟླ་པ་ཡིད་བཟླས། དེ་ཉིད་རླུང་ཁ་
སྦྱོར་དང་བསྟུན་ནས་བཟླ་བ་འགོག་བཟླས། ལྕེ་མཆུ་སྦྱར་ཏེ་དབྱེ་བ་ཙམ་གྱིས་བཟླ་བ་ཤུབ་
བུའི་བཟླས་པ། སྐད་གསང་སྟེ་རིང་ཐུང་གི་རྣམ་དབྱེ་ཐོན་པར་བཟླ་བ་བྲམ་ཟེ་རིག་བྱེད་
འདོན་པ་ལྟ་བུའི་བཟླས་པ། རླུང་འབྱུང་འཇུག་གནས་གསུམ་དང་བསྟུན་ཏེ་དེའི་རང་སྒྲར་
བསམ་ནས་བཟླ་བ་རྡོ་རྗེའི་བཟླས་པ་སྟེ་ལྔ། འོ་ན་གྲངས་ཇི་ཙམ་ཞིག་བཟླ་སྙམ་ན། སྐྱེ་
དགུ་རྣམས་ཀྱི་ཚེ་ལོ་བརྒྱད་ཁྲི་པའི་དུས། སངས་རྒྱས་འཁོར་བ་འཇིག་འཇིག་རྟེན་དུ་བྱོན་
པའི་ཚེ། སྐྱེ་འགྲོ་རྣམས་དགེ་བ་བཅུ་ལ་ངང་གིས་སྤྱོད་པས་རྫོགས་ལྡན་ཞེས་བྱ་ཏེ། དེའི་ཚེ་
ནི་འབུམ་ཕྲག་གཅིག་བཟླས་པས་ཆོག་པའོ། །ཚེ་ལོ་བཞི་ཁྲི་པའི་དུས་གསེར་ཐུབ་བྱོན་པའི་
ཚེ་སྲོག་གཅོད་སྤོང་བ། རྫུན་སྤོང་བ། གནོད་སེམས་སྤོང་བ་གསུམ་ནི་ངང་གིས་འབྱུང་ལ།
བཞན་བདུན་ལ་ཅི་རིགས་པར་སྤྱོད་པས་གསུམ་ལྡན་ཞེས་བྱ་ཏེ། དེའི་ཚེ་ནི་འབུམ་ཕྲག་
གཉིས་བཟླ་དགོས་པའོ། །ཚེ་ལོ་ཉི་ཁྲི་པའི་དུས་འོད་སྲུང་བྱོན་པའི་ཚེ་སྲོག་གཅོད་རྫུན་སྤང་
ངང་གིས་འབྱུང་ལ། གཞན་བརྒྱད་ལ་ཅི་རིགས་པར་སྤྱོད་པས་གཉིས་ལྡན་ཞེས་བྱ་ལ། དེའི་



OA
གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཚེ་ནི་འབུམ་ཕྲག་གསུམ་བཟླ་དགོས་པའོ། །སྐྱེ་དགུ་ཚེ་ལོ་བརྒྱ་པའི་དུས་སངས་རྒྱས་ཤཱཀྱ་
ཐུབ་པ་འཇིག་རྟེན་འདིར་བྱོན་པའི་ཚེ་ནི། སྐྱེ་འགྲོ་ཐམས་ཅད་སྙིགས་མ་ལྔ་བདོ་བའི་དུས་
ཡིན་པས་མི་དགེ་བ་བཅུ་ལ་ངང་གིས་སྤྱོད་ཀྱིས། དགེ་བ་ནི་ཆ་རེ་རེ་ནས་འབད་དེ་བསྒྲུབ་
དགོས་པ་ཁོ་ན་ཡིན་པས་རྩོད་དུས་ཞེས་བྱ་སྟེ། དུས་འདིར་ནི་བཞི་འབུམ་ཉིད་བཟླ་དགོས་
པའོ། །དོན་དེས་ན། རྒྱུད་འདིར། དལ་བདག་པོའི་བཟླས་པ་འབུམ། །དལ་ཅན་གྱི་དེ་
བཞིན་ཁྲི། །ཞེས་བྱ་བ་ནི། རྫོགས་ལྡན་གྱི་དབང་དུ་བགྱིས་པ་ཡིན་ལ། དུས་བཞི་པོ་དེར་
བཞི་འགྱུར་དེ་ལྟར་དུ་བཟླ་དགོས་པ་ནི། སྡོམ་འབྱུང་ལས། རྫོགས་ལྡན་ལ་ནི་བཟླས་བྱ་
གཅིག །གསུམ་ལྡན་གཉིས་འགྱུར་ལ་བཟླས་བྱ། །གཉིས་ལྡན་གསུམ་འགྱུར་ལ་རབ་
བརྗོད། །རྩོད་ལྡན་བཟླས་པ་བཞི་འགྱུར་རོ། །ཞེས་པ་དང་། སངས་རྒྱས་ཐོད་པའི་དཀའ་
འགྲེལ་ཡེ་ཤེས་ལྷན་དུ་ལུང་དྲངས་པ་ཡང་། རྫོགས་ལྡན་དུས་སུ་ཡི་གེ་འབུམ་བཟླས་ཏེ། །
གསུམ་ལྡན་དུས་ཀྱི་བསྔགས་པས་འབུམ་ཕྲག་གཉིས། །གཉིས་ལྡན་དུས་སུ་འབུམ་ཕྲག་
གསུམ་དུ་འགྱུར། །བྱེ་བ་ཕྲག་བཞི་འབུམ་བཞི་རྩོད་དུས་སྦྱར། །ཞེས་སོགས་ཡིད་ཆེས་པའི་
ལུང་དང་བླ་མའི་མན་ངག་བརྒྱུད་པ་ལས་ཤེས་པ་ཡིན་ནོ། །དེ་ལྟར་བཟླས་པའི་དགོས་པ་ནི།
རྒྱལ་བ་སྲས་བཅས་ཐམས་ཅད་ཀྱི་ཐུགས་རྒྱུད་བསྐུལ་ནས་མཆོག་ཐུན་མོང་གི་དངོས་གྲུབ་
ཐོབ་པ་སྟེ། རྡོ་རྗེ་གུར་ལས། མཁའ་འགྲོ་མ་དང་རང་བཙུན་མོ། །མངོན་སུམ་དུ་ནི་བྱ་བའི་
ཕྱིར། །སྔགས་ནི་སྙན་གསན་འབེབས་པར་བརྗོད། །དཔེར་ན་སྐྱེས་བུ་ལ་ལ་ཞིག །སྐད་ཀྱི་
ང་རོས་བོས་པ་ན། །མངོན་སུམ་དུ་ནི་འོང་བར་འགྱུར། །དེ་བཞིན་དེ་བཞིན་གཤེགས་ཀུན་
གཤེགས། །ཞེས་པ་ལྟར་དེ་དག་གི་སྙིང་པོ་སོགས་ནས་བོས་པས་རང་ལ་ཉེ་བར་སོན་
པས་སོ། །བཟླས་པའི་རྣལ་འབྱོར་འདིས་སྦྱང་གཞི་ནི། ཐ་མལ་གྱི་ངག་སྨྲ་བརྗོད་དུས་
གསུམ་གྱིས་བསྡུས་པ་བག་ཆགས་དང་བཅས་པ་ཐམས་ཅད་དེ། སྦྱོང་བྱེད་འདིས་སྦྱངས་
ནས་སྦྱངས་འབྲས་དག་པའི་སྣང་བས་རྒྱས་བཏབ་པར་བྱའོ། །
122



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
གཏོར་མའི་རྣལ་འབྱོར་ལ་གསུམ། དུས། ཡོ་བྱད། ཆོ་གའོ། །དང་པོ་ལ། རྒྱུན་གྱི་
དུས་ནི་ཐུན་མཚམས་དང་འབྲེལ་བ་འདི་ཉིད་ཡིན་ལ། ཁྱད་པར་གྱི་དུས་ནི། མཁའ་འགྲོ་
འདུ་བའི་དུས་གཉན་བརྒྱད་དེ་ཡར་མར་གྱི་ཚེས་བརྒྱད། བཅུ། བཅུ་བཞི། བཅོ་ལྔ་
རྣམས་སོ། ། །
གཉིས་པ་ལ། སྣོད་ནི་སྐྱེས་པའི་ཐོད་པ་དུམ་བུ་གསུམ་པ། དེ་མ་འབྱོར་ན། གསེར་
དངུལ་སོགས་རིན་པོ་ཆེའི་སྣོད་དམ། ཐ་ནའང་རྫ་སོགས་གས་ཆག་མེད་པའོ། །རྒྱུ་ནི་
འབྲས་དང་ནས་ལ་སོགས་པ་ཡིན་ལ། དབྱིབས་ནི། འབྲོག་མིས། རྗེ་གཱ་ཡ་དྷ་ར་ལ་གཏོར་
མ་ཇི་ལྟར་བགྱི་ཞུས་པས། མི་ལ་ཇི་ལྟར་བྱེད་པ་བཞིན་གྱིས་གསུངས་པས། རྒྱ་གར་བ་
འབྲས་དང་། བོད་པ་ཟན་ཆོག་བྱེད་པས། ཅོག་གཏོར་མཐེབ་ཀྱུས་སྐོར་བ་ཙམ་ཞིག་ཡིན་ལ།
བྱ་རྒྱུད་རྡོ་རྗེ་མཆུའི་གཟུངས་ལས། གཏོར་མ་པད་མའི་དབྱིབས་ཅན་བྱ་བར་བཤད་པ་
ལྟར་ན། སྙིང་པོ་ཟླུམ་ཞིང་རྩེ་མོ་ཅུང་ཟད་ཕྲ་བའི་མཐའ་པད་འདབ་ཀྱི་རྣམ་པས་བསྐོར་
བའོ། །དེ་ནས་དེ་ཉིད་ནང་མཆོད་ཆུ་ཆང་གིས་སྦྱངས་ཤིང་། མདུན་དུ་ཉེར་སྤྱོད་ལྔ་ཡང་
བཤམ་སྟེ་ཡོ་བྱད་རྣམས་འཛོམས་པར་བྱའོ། །
གསུམ་པ་ཆོ་ག་ལ་སྦྱོར་དངོས་རྗེས་གསུམ་གྱི། དང་པོ་ལ། བདག་བསྐྱེད་ལེགས་
པར་གྲུབ་ན་བྱེད་ལ་མ་གྲུབ་ཀྱང་། རང་ཉིད་ཐུན་མཚམས་གྱི་ལྷར་སྐད་ཅིག་གིས་དྲན་པ་
ཙམ་གྱིས་ཆོག་པ་ཡིན་ཏེ། ཡན་ལག་བཞི་པར་བཤད་པས་སོ། །གཉིས་པ་དངོས་གཞི་ལ།
རྫས། མགྲོན། འབུལ་བའི་ཏིང་ངེ་འཛིན་གསུམ་གྱིས། དང་པོ་ལ། གསང་བ་ནི་ཨ་མྲྀ་ཏས།
སྦྱང་བ་ནི་སྲ་བྷ་ཝས། བསྐྱེད་པ་ནི་མེ་རླུང་ནས་རྡོ་རྗེའི་ལྟེ་བ་ལ་ཧཱུཾ་གིས་བར། བྱིན་གྱིས་
རླབས་པ་ནི། ལྟེ་བའི་ཧཱུཾ་ལས་འོད་ཟེར་འཕྲོས་པ་མན་ཆད་དེ་བཞིའོ། །རྗེ་པས་ཡུམ་གྱི་
མངོན་རྟོགས་སུ། ཨོཾ་གྱི་ཚེ་ཐོད་པ་ཡངས་ཤིང་རྒྱ་ཆེ་བ་ཤ་ལྔ་བདུད་རྩི་ལྔས་གང་བ་དཔྲལ་
བ་རང་ལ་བསྟན་པ་དང་། ཨཱའི་ཚེ་ནང་གི་རྫ་ས་ཞུ་བ་དང་། ཧཱུྃ་གི་ཚེ་ཡེ་ཤེས་ཀྱི་བདུད་རྩི་
123



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཁ་དོག་དྲི་རོ་ནུས་མཐུ་ཕུན་ཚོགས་སུ་བསམ་པར་བཤད།
གཉིས་པ་མགྲོན་གྱི་ཏིང་ངེ་འཛིན་ལ་གཉིས། མདུན་བསྐྱེད་དང་འབྲེལ་བ་དང་མ་
འབྲེལ་བའོ། །དང་པོ་ལའང་གཉིས། ལྷ་དང་འབྱུང་པོ་ཐ་མི་དད་པ་དང་། ཐ་དད་པར་བྱས་
ནས་འབུལ་བའོ། །དང་པོ་ནི། མདུན་བསྐྱེད་ཀྱི་དུར་ཁྲོད་བརྒྱད་དུ། ཕྱོགས་སྐྱོང་བརྒྱད།
དབང་ལྡན་ནམ་ཤར་དུ་ཆོས་འབྱུང་བསྐྱེད་ནས་ལྷ་བརྒྱད། སྲིན་པོའམ་ནུབ་ཏུ་ཆོས་འབྱུང་
བསྐྱེད་ནས་ཀླུ་བརྒྱད་བསྐྱེད་དེ་འབུལ་བའོ། །གཉིས་པ་ལ། ཡི་དམ་ཀྱེ་རྡོ་རྗེ་ལྷ་དགུ་ཁོ་ན་
ལ་འབུལ་ན། མགྲོན་སྔར་དལ་སྒྲུབ་མཆོད་ཀྱི་དུས་བསྐྱེད་ཟིན་པས་གསར་དུ་མི་བསྐྱེད་ལ།
འབུལ་ཚུལ་ནི། བྷ་ག་ཝན་ནས། ས་པ་རི་ཝ་ར་སོགས་དང་། ཨི་དོ་མན་ཆད་ཙམ་བརྗོད།
བྷ་ག་ཝན་སྔོན་འགྲོའི་ཕྱི་ནང་གི་མཆོད་པས་མཆོད། ཡིད་བྱུང་དང་། བསྟོད་ཐུང་བྱས།
ཕྲིན་ལས་བཅོལ་བའི་ཚེ། ཀྱེ་ཡི་རྡོ་རྗེ་འཁོར་བཅས་རྣམས། །མཆོད་སྦྱིན་གཏོར་མ་འདི་
བཞེས་ལ། །ཞེས་སོགས་བརྗོད་པའོ། །ཡང་འབྱུང་པོ་ཉེར་བཞི་ཁོ་ན་ལ་འབུལ་ན། གཏོར་
མའི་སྟེང་གི་ནམ་མཁར་ཆོས་འབྱུང་སུམ་བརྩེགས་ཀྱི་སྟེང་དུ། པདྨ་འདབ་བརྒྱད་གསུམ་
རིམ་བྱས་ནས། སྟེང་གི་ཆོས་འབྱུང་གི་པདྨ་ལ་ཨོ་དགུ་ལས་སྐུ་རྡོ་རྗེ་དང་ལྷ་ཆེན་བརྒྱད།
བར་གྱི་ཆོས་འབྱུང་གི་པདྨ་ལ་ཧཱུྃ་དགུ་ལས་ཐུགས་རྡོ་རྗེ་དང་ཕྱོགས་སྐྱོང་བརྒྱད། འོག་གི་
ཆོས་འབྱུང་གི་པདྨ་ལ་གསུང་རྡོ་རྗེ་དང་ཀླུ་ཆེན་བརྒྱད་པོ་སོགས་བྱས་ཏེ། ཨིནྡྲ་མན་ཆད་
ཀྱིས་གཏོར་མ་འབུལ། ཀ་ཡ་ཝཀྐ་ཙིཏྟ་སྔོན་འགྲོའི་ཕྱི་ནང་གིས་མཆོད། མི་བསྐྱོད་རྡོ་རྗེ་
མན་ཆད་ཀྱིས་བསྟོད་ཅིང་ཕྲིན་ལས་བཅོལ་བའོ། །
གཉིས་པ་མདུན་བསྐྱེད་དང་མ་འབྲེལ་བ་ལའང་སྔ་མ་བཞིན་ལྷ་དང་འབྱུང་པོ་ཐ་དད་
དང་། ཐ་མི་དད་དུ་འབུལ་བ་གཉིས་ཀྱི། དང་པོ་ལ། འདས་པ་ཁོ་ན་ལ་འབུལ་ན། པདྨ་
འདབ་བརྒྱད་ཀྱི་ལྟེ་བ་དང་འདབ་མ་བརྒྱད་ལ་ཧཱུྃ་སོགས་རང་རང་གི་ས་བོན་ལས་ལྷ་དགུ་
བཞི་རྫོགས་ཀྱིས་བསྐྱེད་ནས་འབུལ་བ་ཡིན་ལ། འཇིག་རྟེན་པ་ཁོ་ན་ལ་འབུལ་ན། སྔ་མ་
124



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
འབྱུང་པོ་ཉེར་བཞི་ལ་ཇི་ལྟར་བྱས་པ་བཞིན་ཏེ། ཕྱི་རོལ་གཏོར་མར་གྲགས་པ་དེའི་ཆོ་ག་ཇི་
ལྟ་བ་ཉིད་དོ། །གཉིས་པ་ཐ་མི་དད་དུ་འབུལ་བ་ལ། མགྲོན་བསྐྱེད་པ། དགུག་པ། བྱིན་
གྱིས་བརླབ་པ། དབང་བསྐུར་ནས་རྒྱས་གདབ་པའོ། །དང་པོ་ནི། གཏོར་མའི་སྟེང་གི་ནམ་
མཁར་ཨེ་ཨེ་ཨེ་ལས། ཆོས་འབྱུང་སུམ་བརྩེགས་ཞེས་སོགས་ཏེ། འདིར་ཆོས་འབྱུང་སུམ་
བརྩེགས་ནི། མི་ཐུབ་ཟླ་བ་སོགས་ཀྱིས་བཤད་ཡོད་དེ། ཇི་སྐད་དུ་དེ་ཉིད་ལས། མདུན་དུ་
དལ་མ་བྱས་ན་སྐད་གཅིག་གིས་ཆོས་འབྱུང་བསྒོམས་ཏེ། དེའི་ནང་དུ་པཾ་སུམ་བརྩེགས་
ལས་པདྨ་འདབ་བརྒྱད་སུམ་བརྩེགས་བསྒོམ་སྟེ། ཞེས་སོགས་ཙམ་ལས་མ་བཤད་པའོ། །
འདི་ལ་སུམ་རྩེགས་སུ་བསྒྲུབ་པར་བཞེད་པ་ཁ་ཅིག །བུམ་པའི་ནང་དུ་ཆུས་གང་བ་སུམ་
བརྩེགས་ཀྱི་དཔེ་འགོད་པར་མཛད་མོད། དགོངས་པའི་གཏིང་ཕྱིན་པའི་གོ་བྱེད་རྣམ་དག་
རང་དུ་ཨེ་འགྱུར་ལགས་སམ། རྩེ་མོའི་ཡན་ལག་བཞི་པའི་དངོས་བསྟན་ཆོས་འབྱུང་
གཅིག་ཉིད་ལས་མ་བཤད་གསུངས། གཉིས་པ་དགུག་པ་ནི། རང་གི་སྙིང་གའི་ས་བོན་
ལས་ཞེས་སོགས་ནས། སྟེང་གི་ལྷ་ཚོགས་ཐམས་ཅད་ཞེས་སོགས་ཀྱིས་བསྟན། གསུམ་པ་
བྱིན་གྱིས་བརླབས་པ་ནི། མིག་སོགས་བྱིན་བརླབས་ནས། ཡེ་ཤེས་པ་དགུག་གཞུག་བྱ་
བའི་བར་གྱིས་བསྟན། བཞི་པ་རྒྱས་གདབ་པ་ནི། དབང་ལྷ་སྤྱན་དྲངས་ནས། སོ་སོ་ལ་
རྒྱས་བཏབ་པའི་བར་རོ། ། །
འབུལ་ཚུལ་ལ་བཞིའི་གཏོར་མ་འབུལ་བ་ནི། ཕྱག་རྒྱ་དང་ཏིང་ངེ་འཛིན་དང་སྔགས་
གསུམ་གྱིས་ཏེ། དེ་ཡང་ཕྱག་རྒྱ་ནི། གཏོར་མགྲོན་གསལ་གདབ་པའི་ཚེ་པད་ཀོར་དང་།
གཏོར་མ་འབུལ་སྔགས་ཀྱི་ཚེ་རྡོ་རྗེ་ཐལ་མོ་ཁ་གྱེན་བསྟན་ཐོད་པའི་ཕྱག་རྒྱའི་མཐར་སེ་
གོལ་གཏོགས་པའོ། །ཏིང་ངེ་འཛིན་ནི། མགྲོན་རྣམས་ཀྱི་ལྗགས་རྡོ་རྗེའི་འོད་ཟེར་སྦུ་གུས་
གཏོར་མ་བདུད་རྩིར་ཁོལ་བ། སོག་སྦྲུགས་ནས་ཆུ་བཞིན་དྲངས་སྟེ་གསོལ་བས་དགྱེས་
པར་ཚིམ་པའོ། །སྔགས་ནི་དཀྱུས་ན་སྟེ། སྔགས་དོན་ལ། ཨེ་འགོ་འདྲེན་པ། བྷ་ག་ཝན་བཅོམ་
125



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ལྡན་འདས། མ་ཧཱ་ཆེན་པོ། ཀ་རུ་ཎི་ཀ་སྙིང་རྗེ། ཧེ་བཛྲ་ཀྱེ་རྡོ་རྗེ། ས་པ་རི་ཝ་ར། འཁོར་བཅས། ཀ་ཡ་སྐུ།
ཝཀྐ་གསུང་། ཙིཏྟ་ཐུགས་ཏེ་འདི་ཡན་སཾ་སྐྲ་ཏའི་སྐད་ཡིན་གསུངས། ཨོ་འདྲ། ཨིནྡ་དབང་པོ། ཛ་
མ་གཤིན་རྗེ། ཛ་ལ་ཆུ་ལྷ། ཛ་ཀ་གནོད་སྦྱིན། བྷུ་ཏ་འབྱུང་པོ། བྷ་ཧིན་མེ་ལྷ། བྷ་ཧྭ་རླུང་ལྷ། རཀྟ་སྲིན་པོ་སྟེ་
ཕྱོགས་སྐྱོང་བརྒྱད། ཙཎྜ་ཟླ་བ། སུཛྫ་ཉི་མ། མཱ་ད་སའི་ལྷ་མོ། བཱ་པ་ཚངས་པ་སྟེ། དེས་མཚོན་ནས་ལྷ་ཆེན་
བརྒྱད། ཏ་ལ་པ་ཏ་ལ་རྐང་འོག་ན་གནས་པ། སསྦ་སྦྲུལ་ཏེ། དེས་མཚོན་ཏེ་ཀླུ་ཆེན་བརྒྱད།
སྭ་ཧཱ་གོང་བཞིན་ཨི་དོ་འདི། བ་ལིང་གཏོར་མ། བྷུཉྫ་ཟོ། ཛི་ག་སྣོམས་ཕུ་ལ་མེ་ཏོག །དྷུ་པེ་བདུག་སྤོས། མི་
ས་ཤ་ཆེན། བོ་ག་ཉ་ཤ་སྟེ་དེ་རྣམས་སོ། །བསྣམས་ནས་འདོད་དོན་གསོལ་བ་ནི། ཨོཾ་བྷ་ནི་
བདག་གི །སརྦ་ཐམས་ཅད། ཀཛྫ་ས་ད་ནི། དོན་སྒྲུབས་ཤིག །ཁཎྜི་ཁུ་ནི། བཟོད་པར་གསོལ། ཕེ་ཊ་ག་ཏ་
གནོད་པ་ཐམས་ཅད་སེལ་བ་སྟེ། འདི་རྣམས་ནི་པྲ་ཀྲི་ཏའི་སྐད་ཡིན་གསུངས། ཨོ་འདྲ། ཨ་གདོད་མ་ནས་
མ་སྐྱེས་པ། ཀ་རོ་བྱ་བའམ་བྱེད་པ། མུ་ཁ་སྒོ །སརྦ་ཐམས་ཅད། དྷརྨ་ནི་ཆོས། ཨཱདྱ་ནུཏྤནྣ་ཏྭཱཏ་གདོད་མ་ནས་
མ་སྐྱེས་པའི་དེ་ཁོ་ན་ཉིད། ཨོཾ་ཨཱཿཧཱུྃ་ནི་སྐུ་གསུང་ཐུགས་སམ་ལུས་ངག་ཡིད་གསུམ་མཚོན་པ་སྟེ། སྒྲུབ་པ་པོའི་སྒོ་
གསུམ་དང་། མགྲོན་གྱི་སྒོ་གསུམ་དེ་ཁོ་ན་ཉིད་དུ་མི་ཕྱེད་པའོ། །ཕཊ་སྭཱ་ཧཱ་ནི་འདྲ་བ་
ཡིན་ནོ། །
གཉིས་པ་མཆོད་པ་འབུལ་བ་ནི། བྷ་ག་ཝན་སྔོན་འགྲོའི་ཉེར་སྤྱོད་ལྔ་རོལ་མོ་བཅས་
ཀྱི་ཕྱི་མཆོད་གོང་གི་མཚན་སྔགས་སམ་ལྷ་རང་རང་གི་ས་བོན་གྱི་མཐར་འབྲུ་གསུམ་
གཏགས་པའི་ནང་མཆོད། དཀར་མོ་རི་དྭགས་སོགས་ཡིད་བྱུང་གི་མཆོད་པ་བྱའོ། །གསུམ་
པ་བསྟོད་པ་ནི། ལྷ་དགུ་ལ། ཁྱོད་ནི་རྣལ་འབྱོར་མ་སོགས་ཡན་ལག་བདུན་ལྡན་གྱི་བསྟོད་
པ་དང་། མགྲོན་ཐམས་ཅད་རིགས་ལྔའི་ངོ་བོར་བསྡུས་ནས་མི་བསྐྱོད་རྡོ་རྗེ་སོགས་ཀྱིས་
བསྟོད་པའོ། །བཞི་པ་འཕྲིན་ལས་བཅོལ་བ་ནི། ལྷ་ཆེན་བརྒྱད་པོ་སོགས་ནས། ཡིད་ལ་
འདོད་པ་ཀུན་འགྲུབ་ཀྱི་བར་རོ། །
གསུམ་པ་རྗེས་ལ་བཞི་ཡོད་པ་ལས། རྡོ་རྗེའི་གླུ་ནི་ལོགས་སུ་གསུངས་པས་འདིར་
126



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
མ་བྲིས། ཤིས་པ་བརྗོད་པ་ནི། ཕུན་སུམ་ཚོགས་པ་སོགས་དཀོན་མཆོག་གསུམ་གྱིས་ཤིས་
པར་བརྗོད་པའོ། །སྨོན་ལམ་གདབ་པ་ནི། རིགས་སུ་སྐྱེ་དང་སོགས་དཀྱུས་ན་བཞུགས་
པའི་བློ་ཀ་གསུམ་དང་། གཞན་འདི་དག་གདབ་སྟེ། བསྐྱེད་རིམ་དང་ནི་མྱུར་བ་དང་། །
སྔགས་ཀྱི་བརྒྱུད་པ་མཐར་ཕྱིན་ཞིང་། །ཕྲིན་ལས་ཐམས་ཅད་འགྲུབ་པར་ཡང་། །སྐྱེ་ཞིང་
སྐྱེ་བར་འགྱུར་བར་ཤོག །རྫོགས་རིམ་དང་ནི་མྱུར་ཞིང་གསལ། །རླུང་སེམས་ལས་སུ་རུང་
བ་དང་། །བདེ་ཆེན་སྐུ་དང་ལྡན་པར་ཡང་། །སྐྱེ་ཞིང་སྐྱེ་བར་འགྱུར་བར་ཤོག །སྟོང་པ་སྙིང་
རྗེ་ཆེན་པོ་དང་། །སྤྱན་ལྔ་མངོན་ཤེས་ལྡན་པ་དང་། །གཞན་དོན་ཐམས་ཅད་ལྷུན་གྲུབ་
པར། །སྐྱེ་ཞིང་སྐྱེ་བར་འགྱུར་བར་ཤོག །མཁའ་འགྲོ་འབྱུང་པོ་འདུལ་བ་དང༌། །ཕྱི་ནང་
བར་ཆད་ཞི་བ་དང་། །བསམ་པའི་དོན་ཀུན་འགྲུབ་པར་ཡང་། །དེ་དག་ཐམས་ཅད་འགྲུབ་
འགྱུར་ཏེ། །དགའ་ཞིང་བདེ་བའི་ངང་ཉིད་ནས། །དཔལ་ལྡན་བླ་མའི་ཞབས་དྲུང་དུ། །
ལྷག་པའི་ལྷ་ཡིས་འཁྲིད་པར་ཤོག །ས་དེར་བླ་མའི་བཀའ་དྲིན་ལས། །ཉེས་པ་ཀུན་ལས་
རྣམ་གྲོལ་ཞིང༌། །ཡོན་ཏན་ཀུན་གྱིས་རབ་བརྒྱན་ཏེ། །གཞན་ལ་ཕན་པ་ཉིད་དུ་ཤོག །
བགེགས་དང་ལོག་པར་འདྲེན་པ་ཀུན། །གདུག་པ་འདུལ་ཕྱིར་དཔའ་བོ་ཡིས། །ཤིན་ཏུ་
གཏུམས་པའི་ཁྲོ་གཟུགས་ཀྱིས། །མ་རུངས་པ་རྣམས་ཚར་གཅོད་ཤོག །སེམས་ཅན་ཐམས་
ཅད་བདེ་གྱུར་ཅིག སོགས་དང་།དགེ་བའི་ཚོགས་རྣམས་བསགས་པ་ཀུན། །བདག་གིས་
ཡོངས་སུ་བཟུང་མེད་པར། །སེམས་ཅན་མ་ལུས་ཀུན་དོན་དུ། །ཆོས་དབྱིངས་བླ་ན་མེད་
པར་བསྔོ། །དགེ་བ་འདི་དང་དགེ་བ་གཞན། །མ་ལུས་གཅིག་ཏུ་བསྡོམས་བྱས་ནས། །
སེམས་ཅན་ཀུན་གྱི་དོན་གྱི་ཕྱིར། །རྫོགས་པའི་སངས་རྒྱས་མྱུར་ཐོབ་ཤོག །བླ་མ་ཚད་མ་
དམ་ཚིག་ཚད་མ་དང་། །དེས་གསུངས་ཚིག་ཀྱང་ཚད་མའི་ཚིག་ཡིན་པས། །བདེན་པ་དེས་
ཀྱང་ལྷ་མོ་དེ་དག་གིས། །བདག་ཅག་རྗེས་སུ་འཛིན་པའི་རྒྱུར་གྱུར་ཅིག །ཅེས་ཀྱང་སྨོན་
ལམ་གདབ་བོ། །དེ་ནས་ནི། ཡིག་བརྒྱ་ལན་གསུམ་དང་། མ་འབྱོར་བ་དང་ཉམས་པ་
127



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
སོགས་ཀྱིས་ལྷག་ཆད་བསྐང་ཞིང་ནོངས་པ་བཟོད་གསོལ་བྱས། གུར་དང་སམ་ཊ་ནས་ཀྱི་
ཁྱད་པར་ཇི་ལྟར་འོས་པ་བྱས་ཏེ། གཏོར་མགྲོན་གྱི་ཡེ་ཤེས་པ་གཤེགས། དམ་ཚིག་པ་རང་
ལ་བསྡུ། མིག་སོགས་ཀྱིས་གོ་བགོས་ཏེ་ལྷའི་ང་རྒྱལ་དང་། ལྟ་བའི་རྒྱས་གདེབས་ཡང་དག་
པ་བགྱིད་པ་ཡིན་ནོ། །འདིར་གཏོར་ཆོག་རྒྱས་བསྡུས་སོགས་ཀྱི་རྣམ་དབྱེ་བྱ་བའང་དྲན་
པར་བྱ་དགོས་མོད། ལོགས་སུ་འཁོད་ཟིན་པས། ཡང་ཡང་བཟླས་ཏེ་བྲི་བ་ངལ་བར་ཟད་
པས་མ་བཀོད་པ་ཡིན་ནོ། །གོང་གི་མཉམ་བཞག་གི་རྗེས། དལ་བསྡུ་བའི་ཚུལ་ལ། རྗེ་པས་
ཡན་ལག་དྲུག་པར། སྔར་གྱི་བསྟོད་པའི་རྗེས་ལ་བསྡུས་ཀྱང་བཏུབ། རྫོགས་རིམ་བསྒོམས་
པའི་རྗེས་ལ་བསྡུས་ཀྱང་བཏུབ། དག་པ་རྗེས་སུ་དྲན་པའི་རྗེས་ལ་བསྡུས་ཀྱང་བཏུབ། གང་
ལྟར་ཡང་བསྡུ་བའི་རིམ་པ་ནི་གཙོ་བོའི་ཐུགས་ཀའི་ཧཱུྃ་ལས་འོད་ཟེར་འཕྲོས་པས། ཁམས་
གསུམ་སྣོད་བཅུད་སྲུང་བའི་འཁོར་ལོ་ལ་བསྡུ། དེ་དུར་ཁྲོད་བརྒྱད་ལ། དེ་གཞལ་ཡས་
ཁང་ལ། དེ་ལྷ་མོ་བརྒྱད་ལ། དེ་རྩ་བའི་ཞལ་ལ་བསྡུ། ཡུམ་ཡབ་ལ་བསྡུ། ཡབ་ཉིད་ཐུགས་
ཀའི་ཧཱུཾ་ལ་བསྡུ། ཡང་ན་ཡུམ་མ་བསྡུས་པར་གཙོ་བོ་ཡབ་ཡུམ་གྱི་ང་རྒྱལ་གྱིས་རྫོགས་རིམ་
བསྒོམ་པའམ། དེ་ཟིན་ནས་དག་པ་རྗེས་སུ་དྲན་པའམ། དེའང་ཟིན་ནས་བསྡུས་ན་བཟླས་
པའི་རྣལ་འབྱོར་ལ་འཇུག་པར་བྱའོ། །གང་ལྟར་ཡང་རྣལ་འབྱོར་ཆེན་པོའི་ལུགས་ཀྱིས་
གཙོ་བོ་ཡབ་ཡུམ་དུ་གསལ་བའི་རྣལ་འབྱོར་གྱི་བར་དུ་བསྡུ་བ་མེད་དོ། །ཞེས་སོགས་
བཤད་ལ། སློབ་དཔོན་རིན་པོ་ཆེའི་ཡན་ལག་བཞི་པར། དེ་ནས་ཐུགས་ཀའི་ཧཱུཾ་ལས་འོད་
བྱུང་སྟེ་ཡུམ་ལ་ཕོག་པས་ཡུམ་ཡང་ཡབ་ཀྱི་ཐུགས་ཁར་བསྡུ། ཡབ་ཉིད་ཀྱང་སྐུ་སྨད་ཐུགས་
ཀའི་ཟླ་བ་ལ་བསྡུ། སྐུ་སྟོད་ཉི་མ་ལ་བསྡུས་ལ། ཉི་མ་དང་ཟླ་བ་ཡང་ཧཱུྃ་ལ་ཐིམ་ཧཱུྃ་ཡང་
ཞབས་ཀྱུ་ལ་ཐིམ། དེ་ཁོག་པ་ལ། དེ་མགོ་བོ་ལ། དེ་ཟླ་ཚེས་ལ། དེ་ཐིག་ལེ་ལ། དེ་རིམ་
གྱིས་ཇེ་ཕྲ་ལ་སྐྲ་རིང་ངམ། རྟ་རྔ་བརྒྱར་གཤགས་པའི་ཚད་ཙམ་དུ་གྱུར་ཏོ། །དེ་མར་མེའི་རྩེ་
མོ་ལྟར་མི་དམིགས་པར་གྱུར་ཏོ། །དེ་ལ་བློ་ཅུང་ཞིག་བཞག་སྟེ། གང་ལ་ཡང་མི་རྟོག་པར་
༤
128



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
བྱའོ། །དེ་ནས་ལངས་བར་འདོད་པའི་ཚེ་སྐད་ཅིག་ཙམ་གྱིས་དཔལ་ཀྱེ་རྡོ་རྗེ་ཕྱག་བཅུ་དྲུག་
པ་ཡབ་ཡུམ་དུ་ལངས་ལ། སྙིང་རྗེའི་སྤྱན་ནི་དམར་པོ་ལ། །ཞེས་སོགས་དང་། རྡོར་གླུ་དང་
སྨོན་ལམ་ཡང་བྱས་ཏེ། ཐུན་གཅིག་གི་བྱ་བ་རྫོགས་པ་ཡིན། ཞེས་གསུངས་ནས། ཐུན་རེ་
རེའི་འཇུག་ཏུ་ཡང་། རྟེན་དང་བརྟེན་པ་ཐམས་ཅད་ཧྲིལ་གྱིས་བསྡུ་ལུགས་རེ་མཛད་པ་ནི།
བླ་མའི་མན་ངག་གིས་ལེགས་པར་ཕྱེས་ཏེ། བཟླས་པ་རྗེས་སྤྱོད་དང་མཉམ་བཞག་དུ་བྱེད་
པའི་དབྱེ་བ་དང་། སྤྱིར་བཏང་དང་དམིགས་བསལ་གྱི་དབྱེ་བ་སོགས་ལེགས་པར་ཁོང་དུ་
ཆུད་ནས་སྨྲ་དགོས་མོད་ཀྱི། ཁོ་བོས་གཞན་དུ་ལག་ཁྲིད་ཀྱི་ཆ་གསུམ་པར། འཁོད་ཟིན་
པའི་ཕྱིར་འདིར་མ་བྲིས་པ་ཡིན་ལ། ཉལ་ལྡང་གི་མགོར་ལྷག་མ་ཡང་། རྗེ་བླ་མས་བསྐྱེད་
རིམ་སྐབས་འདིར་ཆ་བཞིར་མཛད་ནས་འདོམས་པ་ལས། རྣལ་འབྱོར་བཅུའི་ཉམས་ལེན་
གྱི་ཆ་གཉིས་པའི་བེའུ་བུམ་ཡང་ལོགས་ན་བཞུགས་པ་དེར་གསལ་བས་འདིར་བཟླས་ཏེ་བྲི་
བར་མ་ནུས་པ་ཡིན་ནོ། །གང་ལྟར་ཡང་དེ་དག་གིས་ནི་ཆ་བཞིའི་དང་པོ་བསྒོམ་བྱའི་དོན་
ལ་བཤད་པས་སྒྲོ་འདོགས་གཅོད་པའི་རྣམ་པར་བཤད་པའོ། ། །
གཞན་གཞུང་འགོག་པའི་ཆུ་འཛིན་མ་བསྟིམས་པར། །རང་གཞུང་འབྱེད་པའི་སྣང་
བྱེད་འོད་བརྒྱ་པ། །རྣམ་བཤད་འདི་ནི་ནམ་མཁའི་ནོར་བུ་སྟེ། །བསྒོམ་བྱའི་དོན་ལ་འདི་
ལས་སྣང་བྱེད་གཞན། །རྣམ་པར་འཚོལ་བ་ཉིན་པར་སྒྲོན་མ་སྟེ། །དགོས་མེད་དགོས་པ་
ཡོད་ཀྱང་ཐུགས་མེད་པས། །ཕྱི་རོལ་ཐོས་བསམ་ཉིན་བྱེད་འདི་གྱིས་ལ། །ནང་དུ་སྒོམ་བྱུང་
མིག་གི་དབང་པོ་སྒྲུབས། །དེ་ཚེ་ཤེས་བྱའི་གཟུགས་ཀུན་གསལ་ལམ་སྙམ། །
སྤྱིར་རྒྱུད་མན་ངག་རབ་འབྱམས་ཟབ་རྒྱས་ཐམས་ཅད་ཀྱི་གཅེས་མཛོད་འཛིན་ཞིང་
ཁྱད་པར་དུ་དཔལ་ལྡན་ས་སྐྱ་པའི་ཟབ་ཆོས་གཏིང་ཟབ་ཅིང་རྒྱ་ཆེ་བའི་གནད་མ་ལུས་པའི་
བདག་ཉིད་ཆེན་པོ། ནང་བསྙེན་སྒྲུབ་ལས་གསུམ་གྱི་ཕ་རོལ་དུ་སོན་ཅིང་ཕྱི་འཆད་རྩོད་
རྩོམ་གསུམ་ལ་བསྙེངས་པ་མི་མངའ་བ། ཕྱི་ནང་གི་མདུད་པ་ཐམས་ཅད་དུས་གཅིག་ཉིད་
129



གངས་ཅན་རིག་བཅུད་ལས།
མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
དུ་མ་ལུས་པར་གྲོལ་ནས་མཁས་གྲུབ་ཀུན་གྱི་གཙུག་གི་རྒྱན་དམ་པར་གྱུར་པ། རྗེ་བཙུན་
བློ་གསལ་རྒྱ་མཚོ་གྲགས་པ་རྒྱལ་མཚན་དཔལ་བཟང་པོ་ཞེས་མཚན་ཡོངས་སུ་གྲགས་པ་
གང་དེའི་ཞལ་སྔ་ནས་ཇི་ལྟར་ཐོས་པའི་ཆ་ཤས་ཙམ་ཞིག །བློ་དམན་བདག་གི་དྲན་པ་གསོ་
བའི་རྟེན་ཙམ་དུ་རིང་མོར་བགྱིས་པ་སྟེ། འདི་ལ་འགལ་བའི་ཆ་མཆིས་ན་བླ་མ་མཁའ་
འགྲོས་བཟོད་པ་མཛད་ནས། ལེགས་པར་བཤད་པའི་ཆ་ཤས་ཅི་མཆིས་པའི་རྣམ་དཀར་
དགེ་བ། མཁྱེན་གསལ་བླ་མའི་ཐུགས་རྗེ་བྱིན་རླབས་ཀྱི་འོད་བརྒྱས། ཀླུ་སྒྲུབ་བདག་གི་
སྙིང་དབུས་ཀྱི་པད་མའི་གེ་སར་ཆེས་ཆེར་བཞད་པའི་རྒྱུ་བསླུ་བ་མེད་པར་གྱུར་ཅིག །
ཨེ་མ་ཧོ། རབ་གསལ་བློ་གསལ་སྣང་བས་མི་ཤེས་མུན་པའི་སྨག་རུམ་བསལ། །
རབ་དཀར་བརྩེ་ཆེན་ཐུགས་རྗེའི་དབང་གིས་མདོ་རྒྱུད་རྒྱ་མཚོའི་གླིང་ནས་བྱོན། །རབ་
མཁྲེགས་རྡོ་རྗེའི་ཁང་བཟང་དམ་པ་གྲགས་པའི་རྒྱལ་མཚན་རྩེ་མོར་ཕྱིན། །རབ་མང་
འདོད་རྒུའི་དཔལ་གྱི་འབྱུང་གནས་བསམ་འཕེལ་ནོར་བུ་བཟང་པོ་རྒྱལ། །ཀྱེ་ཀྱེ་གྲོགས་
དག་དཔལ་ལྡན་ས་སྐྱ་པའི། །གདམས་པ་རྒྱ་མཚོའི་ཉིང་ཁུ་གསུང་ངག་གི །བསྐྱེད་རིམ་
སྙིང་པོ་སྦྱང་གཞི་སྦྱོང་ཚུལ་སོགས། །ཚིག་ཙམ་མིན་པའི་ཉམས་ལེན་འདི་ཡིན་ཞེས། །སྙིང་
གཏམ་གཅེས་པར་ཕྱུང་བ་འདི་ཡིན་གྱི། །ཤེས་རིག་ནང་དུ་ཁུག་ལ་རྣལ་དུ་ཕོབ། །ཟབ་དོན་
ཚིག་ཏུ་མ་འཇོག་དོན་ལ་སྦྱོར། །ནམ་ཞིག་གཏན་གྱི་འདུན་མ་འགྲུབ་བོ་གསུངས། །ཨ་ཧོ་
གསུང་ངག་སློབ་བཤད་རྣམ་བཤད་འདིར། །རང་ལུགས་ལས་གཞན་གཞན་ལུགས་མ་
བཀག་མོད། །རང་ལུགས་དྲང་པོར་བསྲང་བའི་གནམ་ཐིག་འདིས། །གཞན་ལུགས་ཡ་ཡོ་
སྲོང་ན་བཟོད་པར་མཛོད། །མཁས་པའི་བྱ་བ་ཡིན་པས་འཆད་རྩོད་རྩོམ། །གྲུབ་པའི་ཡོན་
ཏན་ཡིན་པས་བསྙེན་སྒྲུབ་ལས། །མཁས་གྲུབ་བྱ་བས་ཉིན་མཚན་འདའ་བྱེད་པའི། །
ཡོངས་འཛིན་དགེ་བའི་བཤེས་དེ་རེ་རེ་བས། །མཁས་པའི་ཡོན་ཏན་མཐོང་བས་སྙིང་རྩ་
འདར། །གྲུབ་པའི་ཡོན་ཏན་མཐོང་བས་མཆི་མ་ལྷུང་། །ཁོ་བོ་ཅི་བྱ་གཏོལ་མེད་ཟུང་
༢
130



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།།
འབྲེལ་བློ། །ནམ་ཞིག་བར་མར་སྡོམ་པའི་རྒྱ་མིན་ནམ། །ཀྱེ་ཧུད་ད་ནི་མི་ཚེའང་ཕལ་ཆེར་
འདས། །ད་དུང་འཆི་བ་མི་དྲན་མགྲིན་བཟང་བུ། །རྨོངས་པ་ཁྱོད་ཀྱི་སྙིང་དུ་ཅི་ཞུགས་ཤེས། །
རང་གིས་རང་དྲན་སོས་ན་མི་ལེགས་སམ། །དེ་ལྟར་དྲན་ནས་ཚེ་འདིའི་བྱ་གཞག་ཀུན། །
ལྟོས་མེད་དོར་ནས་དབེན་པའི་སྨན་ལྗོངས་སུ། །ཟབ་དོན་སྙིང་པོ་ཨིནྡྲ་ནཱི་ལའི་མཆོག །ཀླུ་
དབང་གཞོན་ནུའི་སྤྱི་བོར་གནས་གྱུར་ཅིག ། །
དེ་ལྟར་ཕྱི་བསྐྱེད་པའི་རིམ་པའི་རྣམ་པར་བཤད་པ་ཉམས་ལེན་དང་སྦྱར་བ་རེ་ཤིག་
རྫོགས་ནས། ད་ནི་དོན་དེ་ཉིད་གང་ལས་བརྒྱུད་པའི་བརྒྱུད་པའི་རིམ་པ་མདོ་ཙམ་ཞིག་
བརྗོད་པར་བྱ་སྟེ། དོན་འདི་ནི་སྙན་བརྒྱུད་སློབ་བཤད་འཛིན་པའི་བླ་མའི་བརྒྱུད་པ་རྨད་དུ་
བྱུང་བ་ལས་བརྒྱུད་པ་ཡིན་ལ། དེའི་བརྒྱུད་པའི་གཙོ་བོ་ནི་དཔལ་ས་སྐྱ་པ་ཆེན་པོ་ཉིད་སླར་
ཡང་བཟླས་ཏེ་བྱོན་པ་བདག་ཉིད་ཆེན་པོ་བློ་གྲོས་རྒྱལ་མཚན་དཔལ་བཟང་པོ་ཉིད་ཡིན་
ཞིང་། དེ་ཡང་རྗེ་བཙུན་ཡབ་འཇམ་པའི་དབྱངས། མུས་ཆེན་འཁོར་ལོ་སྡོམ་པ། འཇམ་
དབྱངས་དཀོན་མཆོག་བཟང་པོ་གསུམ་ནས་བརྒྱུད་པའི་བརྒྱུད་པ་གསུམ་འདུས་སུ་ཡོད་ལ།
གསུམ་པོ་དེ་ཡང་གངས་ཅན་གྱི་ཁྲོད་འདིར་ནང་ཟབ་མོའི་རྣལ་འབྱོར་ལས་མ་གཡོས་
བཞིན་དུ། ཕྱི་རིག་པའི་གནས་ལྔ་ལ་ཐོགས་པ་མེད་པ་པཎྜི་ཏ་ཀུན་དགའ་རྒྱལ་མཚན་
དཔལ་བཟང་པོའི་བརྒྱུད་པ་འཛིན་པ་ལ་ཚོགས་གྲུབ་དབོན་གསུམ་དེ་གསུམ་གྱི་བརྒྱུད་པ་
འཛིན་པ་ལ་ལ་ཉན་ཞང་གསུམ་ཞེས་གྲགས་པའི་བརྒྱུད་པ་དང་ལྡན་པར་སྦྱར་ནས་ཡིད་
རབ་ཏུ་དང་བར་བྱ་བ་ནི། བརྒྱུད་པའི་བྱིན་རླབས་ཐོགས་མེད་དུ་འཇུག་པའི་རྟེན་འབྲེལ་གྱི་
གནད་ཡིན་པས་སོ། །འོ་ན་ཇི་ལྟར་སྙམ་ན། ཐོག་མར་བརྒྱུད་པ་འདི་བརྗོད་པར་བྱ་ཏེ།
ཡབ་གཅིག་མཁྱེན་པ་ཕུལ་ཕྱིན་ཀྱེ་རྡོ་རྗེ། །ཡུམ་གཅིག་ཐུགས་རྗེ་ཕུལ་ཕྱིན་བདག་མེད་མ། །
དེ་སྲས་ནུས་པ་ཕུལ་ཕྱིན་བིརྱ་པ། །སྙིང་ནས་དྲན་ནོ་མཁྱེན་བརྩེ་ནུས་པས་སྐྱོངས། །གསུང་
ངག་རྡོ་རྗེའི་བཀའ་བབས་ནག་པོ་པ། །གསུང་ངག་རྡོ་རྗེའི་སྒྲ་སྒྲོག་ཌ་མ་པ། །གསུང་ངག་
1，
131



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
རྡོ་རྗེ་གྲུབ་པའི་ཀུན་འདར་རྗེ། །སྙིང་ནས་དྲན་ནོ་གསུང་ངག་བདུད་རྩིས་སྐྱོངས། །འཕགས་
ཡུལ་བདུད་རྩི་འདྲེན་པ་གཱ་ཡའི་ཞབས། །གངས་ཁྲོད་བདུད་རྩི་ཐོབ་པ་བླ་ཆེན་འབྲོག །དེ་
སྲས་བདུད་རྩི་འཛིན་པའི་མཁར་ཆུང་པ། །སྙིང་ནས་དྲན་ནོ་གསུང་ངག་བདུད་རྩིས་སྐྱོངས། །
གསུང་ངག་སྦས་པའི་གྲུབ་ཆེན་དགོན་པ་བ། །གསུང་ངག་བེ་ཏུའི་ཞལ་གདམས་ས་སྐྱ་པ། །
གསུང་ངག་མཁའ་སྤྱོད་བརྙེས་པ་བསོད་ནམས་རྩེ། །སྙིང་ནས་དྲན་ནོ་གསུང་ངག་གདམས་
པས་སྐྱོངས། །ཟབ་བརྗིད་རྡོ་རྗེའི་སྐུ་མཉེས་རྗེ་བཙུན་པ། །ཟབ་ཡངས་རྡོ་རྗེའི་གསུང་ལྡན་
པཎྜི་ཏ། །ཟབ་གསལ་རྡོ་རྗེའི་ཐུགས་མངའ་འཕགས་པའི་ཞབས། །སྙིང་ནས་དྲན་ནོ་རྡོ་རྗེ་
གསུམ་གྱིས་སྐྱོངས། །ཐུགས་སྲས་འཕགས་པའི་མཛོད་འཛིན་དཀོན་མཆོག་དཔལ། །ཟབ་
དོན་ནོར་བུས་འཚོ་བའི་ན་བཟའ་བ། །དགའ་སྟོན་ཕྱོགས་བཅུར་སྤེལ་བ་པུཎེའི་ཞབས། །
སྙིང་ནས་དྲན་ནོ་གསུང་ངག་ནོར་བུས་སྐྱོངས། །རབ་མང་འདབ་རྒྱས་འཁྱུད་པའི་དཔལ་
ལྡན་པ། །རབ་གསལ་གེ་སར་བཞད་པའི་བུདྡྷ་ཤི། །རབ་དཀར་དྲི་བསུང་རྒྱས་པའི་ཨེ་
ཝཾ་པ། །སྙིང་ནས་དྲན་ནོ་གསུང་ངག་པདྨོས་སྐྱོངས། །སློབ་བཤད་ལྗོན་ཚོགས་བསྐྲུན་པའི་
མུས་ཆེན་པ། །སློབ་བཤད་མེ་ཏོག་རྒྱས་པའི་ས་སྐྱ་པ། །སློབ་བཤད་འབྲས་བུ་སྨིན་པའི་རྡོ་
རིངས་པ། །སྙིང་ནས་དྲན་ནོ་དཔག་བསམ་དབང་པོས་སྐྱོངས། །བློ་གསལ་མཁས་པས་
མཐོང་ན་ཡིད་འཕྲོག་ཅིང་། །གྲུབ་རིགས་རྒྱ་མཚོའི་ཀློང་ན་འདོད་རྒུའི་དཔལ། །ཕྲིན་ལས་
དབང་པོ་རྗེ་བཙུན་བློ་གསལ་བ། །སྙིང་ནས་དྲན་ནོ་འདོད་དོན་བདེ་བླག་སྩོལ། །འདི་ནི་
བརྒྱུད་པའི་གཙོ་བོ་ཡིན་ནོ། ། །
ད་ནི་གཉིས་པ་བརྗོད་པར་བྱ་སྟེ། སློབ་དཔོན་རིན་པོ་ཆེ་ཡན་ཆད་སྔར་བཞིན་ལས།
ནང་དོན་ཟབ་མོས་མྱོས་པའི་རྗེ་བཙུན་པ། །ལྔ་རིག་གྲགས་པས་ཁྱབ་པའི་པཎྜི་ཏ། །དེ་
སྲས་རྟོགས་པའི་བརྒྱུད་འཛིན་ཚོགས་སྒོམ་པ། །སྙིང་ནས་དྲན་ནོ་ཟབ་དོན་ཉིང་ཁུས་
སྐྱོངས། །རྟག་ཏུ་རིམ་གཉིས་བརྟན་པའི་ཉན་ཆེན་པ། །མཆོག་དུ་སྨྲ་བའི་སེང་གེ་དཔལ་
132



གསུང་ངག་རིན་པོ་ཆེའི་ཕྱི་བསྐྱེད་རིམ་གྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ལྡན་པ། །རབ་ཏུ་མཁས་པའི་རྒྱལ་མཚན་ཆོས་ཀྱི་རྗེ། །སྙིང་ནས་དྲན་ནོ་རིམ་གཉིས་ཟབ་
མོས་སྐྱོངས། །ངེས་དོན་དཔལ་ལ་རོལ་པའི་ཉ་དབོན་པ། །ཀུན་དགའི་གསུང་སྙན་སྒྲོགས་
པའི་བརྩེ་ཆེན་པ། །སྨྲ་མཁས་དཀོན་མཆོག་དགེས་པ་འཇམ་པའི་དབྱངས། །སྙིང་ནས་དྲན་
ནོ་ངེས་དོན་སྙིང་པོས་སྐྱོངས། །ཟབ་དོན་བློ་གྲོས་རྒྱས་པའི་ས་སྐྱ་པ། །གྲུབ་རིགས་བསྟན་
པའི་ཉི་མ་གཉིས་སྤངས་ཞབས། །བློ་གསལ་མཁས་པའི་ཁྱུ་མཆོག་བླ་མ་རྗེ། །སྙིང་ནས་
དྲན་ནོ་ཟབ་དོན་སྣང་བ་སྩོལ། །
གསུམ་པའང་བརྗོད་པར་བྱ་སྟེ། རྩ་རླུང་དབང་དུ་འདུས་པ་གྲགས་པའི་ཞབས། །
སྲིད་གསུམ་ཟིལ་གྱིས་གནོན་པ་པཎྜི་ཏ། །གྲུབ་པའི་སྙིང་པོ་ལྷུར་ལེན་གྲུབ་ཐོབ་པ། །སྙིང་
ནས་དྲན་ནོ་རྩ་རླུང་གདམས་པས་སྐྱོངས། །ཡུལ་ཆེན་སྤྱོད་པས་མྱུལ་བའི་ལ་རུ་པ། །དབེན་
གནས་གངས་ཁྲོད་འཛིན་པའི་སྤང་ཁང་པ། །རྒྱ་བོད་འགྲོ་བའི་མགོན་པོ་ཐེག་ཆེན་པ། །
སྙིང་ནས་དྲན་ནོ་དབེན་ཁྲོད་གདམས་པས་སྐྱོང་། །རབ་ཡངས་མཁའ་ལ་ཐོགས་མེད་
འཇམ་དབྱངས་རྗེ། །རབ་དཀར་སྣང་བ་འཕྲོ་བའི་བདག་ཉིད་ཆེ། །རབ་བཟང་ཨུ་དུམ་
བཞད་པའི་ཀུན་སྤངས་ཞབས། །སྙིང་ནས་དྲན་ནོ་ཉིད་བྱེད་དབང་པོས་སྐྱོངས། །ཨེ་མ་བློ་
གསལ་མཁས་པའི་ཚོགས་ན་རོལ། །གྲུབ་རིགས་རྒྱ་མཚོའི་དབུས་ན་མངོན་པར་མཐོ། །
བདག་གི་འདྲེན་པ་རྗེ་བཙུན་བློ་གསལ་བ། །སྙིང་ནས་དྲན་ནོ་ཐུགས་རྗེས་ལྷག་པར་སྐྱོངས། །
བྱམས་པའི་ཐུགས་རྗེས་རབ་དཀར་གོ་འབྱེད་ཅིང་། །བློ་གྲོས་ཡངས་པའི་ཕ་མཐའ་མི་
མངོན་པ། །ཕྱོགས་ལས་རྣམ་རྒྱལ་འཇམ་དབྱངས་བླ་མ་རྗེ། །གསོལ་བ་འདེབས་སོ་འདོད་
དགུའི་དངོས་གྲུབ་སྩོལ། །དེ་ལྟར་བརྒྱུད་པའི་རྩ་བརྒྱུད་བླ་མ་དང་། །དེ་ལས་བརྒྱུད་པའི་
གསུང་ངག་རིན་ཆེན་དབང་། །དེ་ཉིད་སྐྱོང་བའི་དཔལ་མགོན་སྲུང་མ་ཡིས། །བདག་ཉིད་
བཞེད་དོན་སྩོལ་བའི་བཀྲ་ཤིས་མཛོད། །དེ་ལྟར་བྲིས་པའི་རྣམ་བཤད་རིན་ཆེན་རྒྱན། །ཀླུ་
དབང་རང་གི་དྲན་གསོའི་དཔལ་དུ་བརྒྱན། །མཚོར་གནས་མཁས་པས་མཐོང་ན་དོན་ཡོད་
133



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ། །
སྤེལ། །བླུན་རྨོངས་ས་སྟེང་འཁྱམས་པའི་ཡུལ་མ་ཡིན། །དེ་ལྟ་ན་ཡང་རིན་ཆེན་རྒྱན། །རང་
བློས་སྦགས་པའི་ཉེས་པའམ། །དག་བྱེད་ཡི་གེའི་གཙུག་ལག་སོགས། །ནོངས་པར་གྱུར་
གང་འདིར་འཆགས་ཀྱིས། །དག་ནས་རྒྱན་དུ་མཛེས་པར་ཤོག །བློ་གསལ་གསུང་གི་རྒྱ་
མཚོ་བསྲུབས། །ཟབ་དོན་བཅུད་ཀྱི་སྙིང་པོ་སྦྱིན། །རྣམ་དཔྱོད་གསེར་གྱི་ཐུར་མས་བཅུས། །
དགའ་བདེས་ཚིམས་པར་རོལ་ལོ་ཀྱེ། །ཇི་སྙེད་འབྱེད་པའི་རྣམ་དཔྱོད་ལྕེ་བརྒྱ་འཁྱུག །ཇི་
ལྟར་སྣང་བའི་ཡིད་བཞིན་ནོར་བུ་བཟུང་། །ཇི་བཞིན་སྨྲ་བའི་ཟབ་ཡངས་ཕུད་སྒྲ་སྒྲོགས། །
ཇི་སྐད་བཤད་པའི་ནཱ་གར་ཁྱོད་གྱུར་ཅིག ། །
རང་ལོ་བཅུ་ཕྲག་གསུམ་གྱི་དུས། །དཔལ་ལྡན་འདར་གྱི་རྫོང་གསར་དུ། །རྗེ་བཙུན་
བླ་མ་ཚར་པ་ཡིས། །ལམ་འབྲས་སློབ་བཤད་གནང་བའི་ཚེ། །ནཱ་གཱ་ཛུ་ནས་འདི་བྲིས་སོ། །
ཤེས་ལྡན་ཡོད་ན་དགའ་བར་མཛོད། །མངྒ་ལཾ། །ཨཱི།། །།
134



༄༅། །གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་
གནད་ཀྱི་བེའུ་བུམ་ཟབ་མོ་བཞུགས་སོ། །
རྣམ་གསུམ་རྒྱུད་དོན་བཅུད་བསྡུས་ཛ་ཧུའི་བུ་མོའི་ལེགས་གསུང་གཏམ། །རྣམ་
དཔྱོད་བློ་གྲོས་སྤྱན་སྟོང་དབང་པོའི་ནོར་འཛིན་ལས་འོངས་ལེགས་པའི་ལམ། །རྣམ་དག་
ཀུན་བཟང་ལྷ་མཆོག་མཁྱེན་ཡངས་རལ་པས་སྤྱི་བོར་ལེགས་པར་བཟུང་། །རྣམ་ཀུན་བློ་
གསལ་མ་དྲོས་རྒྱ་མཚོའི་གང་བློའི་དབྱིངས་སུ་ལེགས་པར་འཁྱིལ། །ཨེ་མ་ཧོ་ལེགས་
གསུང་གངྒཱའི་རྒྱུན་འདི། །བློ་གསལ་གཉིས་འཐུང་ཞལ་གྱི་སྒོ་ནས། །ཟབ་གསལ་དངུལ་གྱི་
བྱེ་མ་འདྲེན་ཞིང་། །སྐལ་ལྡན་ཤར་གྱི་ཕྱོགས་འདིར་བབས་སོ། །དེ་ལྟར་གསང་ཆེན་ཟབ་
མོའི་དགའ་སྟོན་ལས། །གསུང་ངག་སྤྱི་རྣམ་ཁོག་ཕུབ་རིན་ཆེན་རྒྱན། །བསྡུས་དོན་གསེར་
གྱི་སྲད་བུས་རབ་སྦྲེལ་ནས། །ཚིག་དོན་ངོ་མཚར་ཕྲ་ཚོམ་སྤུ་བཞིན་དུ། །དཔལ་ལྡན་བླ་
མའི་གསུང་གི་ཆུ་གཏེར་ལས། །རང་གིས་ཇི་ལྟར་ལོངས་བཞིན་འདི་ན་ཀོ །
དེ་ལ་འདིར་གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་གང་ཟག་འདི་ལ་
ཐོག་མར་མཁོ་བ་གདམ་ངག་གང་ལས་བརྒྱུད་པའི་བརྒྱུད་པ་དང་། བརྒྱུད་པ་དེ་ལས་བྱུང་
བའི་གསུང་ངག་ཇི་ལྟར་བྱུང་བ་ངོ་མཚར་བའི་གཏམ་དང་བཅས་པའི་སྒོ་ནས་ཁོག་ཕུབ་ཀྱི་
རྣམ་གཞག་ཞིབ་ཅིང་ངོ་མཚར་བ། ཡིད་འཕྲོག་ཅིང་དགའ་བ་བསྐྱེད་པ་ཞིག་གསུངས་ན་
ཡང་། རང་ཉིད་བློ་མི་གསལ་ཞིང་བརྗེད་ངས་པ་ཆེས་པ་ནས་ཆེར་མ་ཟིན་མོད། ཅུང་ཟད་
135



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཡིད་ལ་བཅགས་པ་ཁ་ཡར་ཅིག་བརྗེད་གསོ་ཙམ་དུ་བྲི་བ་ལ། སྤྱིར་ལོ་རྒྱུས་འདི་རྣམས། རྗེ་
བཙུན་རིན་པོ་ཆེའི་བླ་མ་རྒྱ་བོད་ཀྱི་ལོ་རྒྱུས་གཞིར་བཞག་དེར་མི་གསལ་བ། དམར་གྱི་
ཞིབ་མོ་རྡོ་རྗེ། བར་སྟོན་གྱི་ཞིབ་མོ་རྣམ་འཐག །བླ་མ་དམ་པའི་ངོ་མཚར་སྣང་བ། རྗེ་ངོར་
པའི་ཆོས་འབྱུང་བསྟན་པ་རྒྱས་པའི་ཉི་འོད་རྣམས་ཀྱིས་ཁ་བསྐངས། དེ་རྣམས་སུ་ཡང་མི་
གསལ་བ། ཞ་ལུའི་ལོ་རྒྱུས་ཆེན་མོ། སྤངས་རྗེའི་ཆོས་འབྱུང༌། འབྲོམ་ལུགས་ཀྱི་ཆོས་
འབྱུང༌། ཆ་རྒན་གྱི་རྒྱ་བོད་ཀྱི་ལོ་རྒྱུས། གཞན་ཡང་མཛད་བྱང་མེད་ཀྱང་ས་ལུགས་ཞ་
ལུགས་སོགས་ཀྱི་ལོ་རྒྱུས་ཀྱི་དཔེ་རྙིང་། རང་རང་གི་གཞུང་བཤད་དུ་འབྱུང་བའི་ལོ་རྒྱུས་
སོགས་ངོ་མཚར་བའི་ཆ་ཤས་ཐམས་ཅད་ལུགས་སོ་སོར་མ་འདྲེས་ཤིང་གསལ་བར་
གསུངས།དེ་ཡང་གཞི་རྗེ་བཙུན་གྱི་ལོ་རྒྱུས་རྣམ་གཉིས་གདན་དུ་བཞགབསྡུས་དོན་གྱི་
འཆད་ལུགས་རྗེ་རྡོ་རྗེ་འཆང་གི་བསྟན་པ་རྒྱས་པའི་ཉི་འོད་བཞིན་ལེགས་པར་གསུངས་ཏེ་
སྤྱིར་བཏང་བའོ། །དམིགས་ཀྱིས་བསལ་བ་རང་རེ་ས་སྐྱ་པའི་ཆོས་འབྱུང་སྔ་མ་སྔ་མ་
རྣམས་སུ། ཅུང་ཟད་ཐུགས་ཞིབ་ཆུག་མ་ཆུག་གི་རྣམ་པས། གྱི་ཇོ་ལ་གསུང་ངག་མི་
བཞུགས་པ་དང༌། འབྲོམ་ལས་འཕེལ་བ་མེད་ཚུལ་སོགས་མངོན་སུམ་གྱི་བསལ་བ་འབབ་
ངེས་པ་རྣམས་ལ་ནི་ལུགས་གཞན་ཚད་མར་བྱ་དགོས་པའི་སྐབས་ཀྱང་སྲིད་པའོ། །
དེ་ལ་འདི་ཉིད་ནི། ས་ལུགས་སོགས་ཅུང་མི་གསལ་ལམ་སྙིང་པོའི་ཞིབ་ཆ་བསྡུས་
ཙམ་ཞིག་བྲིས་ན། བསྡུས་དོན་ནམ་ས་བཅད་ནི། སྤྱིར་དམ་པའི་ཆོས་བྱུང་ཚུལ། བྱུང་པའི་
ཆོས་ལ་བཤད་སྒྲུབ་བྱ་ཚུལ། བསྒྲུབ་པ་མཐར་ཕྱིན་ནས་གཞན་དོན་བྱ་བའི་ཚུལ་ལོ། །དང་
པོ་ལ་གཉིས། རྒྱ་གར་དུ་བྱུང་བའི་ཚུལ་དང་། བོད་དུ་བྱུང་བའི་ཚུལ་ལོ། །དང་པོ་ལ་གསུམ།
སྤྱིར་དམ་ཆོས་བྱུང་བའི་ཚུལ། བྱེ་བྲག་ཏུ་ལམ་སྐོར་དགུ་བྱུང་བའི་ཚུལ། དེ་ལས་ཁྱད་པར་
དུ་གསུང་ངག་བྱུང་བའི་ཚུལ་ལོ། །དང་པོ་ནི། རང་རེའི་སྟོན་པས་དང་པོར་སེམས་བསྐྱེད་དེ།
བར་དུ་ཚོགས་བསགས། ཐ་མར་བྱང་ཆུབ་པའི་ཚུལ་བསྟན་ཅིང་། དེའི་བསྟན་པ་ལོ་ལྔ་
136



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
བརྒྱ་ཕྲག་བཅུར་གནས་ཚུལ་ལ་སོགས་པའོ། །
གཉིས་པ་ནི། བླ་མ་དམ་པའི་ཆོས་འབྱུང་ཡན་ཆད་དུ་གང་ཟག་བརྒྱད་ཀྱིས་མཛད་
པའི་ལམ་སྐོར་དགུ་ཞེས་པ་ཁོ་ན་ཡོད་ཀྱང་། རྗེ་རྡོ་རྗེ་འཆང་གིས་ལོ་རྒྱུས་ཀྱི་ཡི་གེ་ལ་ཞིབ་
བརྟགས་མཛད་པས། ནག་པོ་པ་ལ་གཉིས་སུ་འབྱེད་དགོས་པ་གསལ་བར་དགོངས་ནས།
ཆོས་འབྱུང་བསྟན་པ་རྒྱས་པའི་ཉི་འོད་མན་ཆད། དཔལ་ལྡན་ངོར་པའི་རྗེས་འཇུག་རྣམས། །
གང་ཟག་དགུས་མཛད་པའི་ལམ་སྐོར་དགུ་ཞེས་འདོད་དེ། དེ་ཡང་། རེ་རེ་ལ་མཛད་པ་
པོའི་གང་ཟག །རྒྱུད་དང་གཞུང་གང་ལ་བརྟེན་ནས་མཛད་པ། གཞུང་གང་མཛད་པ། དོན་
ཉམས་ལེན་གྱི་ཁྲིད་ངོས་བཟུང་བ་དང་བཞི་བཞིས་འཆད་པ་ལས། གང་ཟག་ནི། རྡོ་རྗེ་
གདན་པའི་གྲུབ་ཐོབ་བརྒྱད་ཅུ་རྩ་བཞིའི་བསྟོད་པ་རེ་དང་སྦྱར་ནས་ངོས་འཛིན་ཏེ། ཆུ་བོ་
ཆེན་པོ་གྱེན་ལ་བཟློགས། །ཞེས་སོགས་ལྟར་གྱི་བིརླ་པས་སྤྱིར་བཀའ་མདོ་རྒྱུད། བྱེ་བྲག་
ཏུ་བླ་མེད། ཁྱད་པར་དུ་རྒྱུད་གསུམ། དེའི་ནང་ནས་ཀྱང་གཙོར་བརྟག་གཉིས་ལ་བརྟེན་
ནས། གཞུང་རྡོ་རྗེའི་ཚིག་རྐང་མཛད། ཉམས་ལེན་གྱི་ཁྲིད་གསུང་ངག་རིན་པོ་ཆེའོ། །བིརླ་
པ་ལ། རྣལ་འབྱོར་གྱི་དབང་ཕྱུག་བིརླ་པ་དང་། ཤར་ཕྱོགས་བིརླ་པ་དང་། འདི་སྔ་མའོ། །
དགེ་སློང་ལུས་ལ་དངོས་གྲུབ་བརྙེས། །ནགས་ཀྱི་ལྷ་མོས་བདུད་རྩི་ཕུལ། །ཀླུ་སྒྲུབ་སྙིང་པོ་
ཞེས་བྱ་བའི། །བླ་མ་དེ་ལ་ཕྱག་འཚལ་ལོ། །ཞེས་པ་ལྟར་གྱི་གང་ཟག་འཕགས་པ་ཀླུ་སྒྲུབ་
ཀྱིས། རྒྱུད་གསང་འདུས་ལེའུ་གཉིས་པ། རྣམ་སྣང་བྱང་ཆུབ་སེམས་ལེ་ལ་བརྟེན་ནས།
གཞུང་བྱང་ཆུབ་སེམས་འགྲེལ་མཛད། ཉམས་ལེན་གྱི་ཁྲིད་མཆོད་རྟེན་དྲུང་ཐོབ་བོ། །རྒྱལ་
རིགས་ཟླ་བའི་དངོས་གྲུབ་བརྙེས། །པདྨ་ཅན་དང་ལྷན་ཅིག་བཞུགས། །མཚོ་སྐྱེས་རྡོ་རྗེ་
ཞེས་བྱ་བའི། །བླ་མ་དེ་ལ་ཕྱག་འཚལ་ལོ། །ཞེས་པ་ལྟར་གྱི་མཚོ་སྐྱེས་རྡོ་རྗེས། རྒྱུད་འབུམ་
ཕྲག་ལྔ་པའི་བརྟག་གཉིས་ལ་བརྟེན་ནས་གཞུང་བསྐྱེད་རིམ་སྒྲུབ་ཐབས་མཚོ་སྐྱེས།
རྫོགས་རིམ་མར་མེའི་རྩེ་མོ་ལྟ་བུ་མཛད། ཉམས་ལེན་གྱི་ཁྲིད་བསྐྱེད་རིམ་ཟབ་པའི་ཚུལ་
137



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
དགུ་བསྙེན་སྒྲུབ་བཞི་ཆ་འབྲི་བ་དང་བཅས་པའོ། །
མཚོ་སྐྱེས་ལ་ཆེ་ཆུང་གསུམ་ལས། དང་པོ་ནི་ཡན་ལག་མེད་པའི་རྡོ་རྗེ། འདི་དེའི་
སློབ་མ་སྟེ་བར་པ་ལ་ངོས་བཟུང་ནས། བོད་དུ་བྱོན་ཚུལ་སོགས་བྱེད་པ་གཅིག་རྡོ་རྗེ་འཆང་
གིས་ཆོས་འབྱུང་དུ་གསུངས། རྗེ་བཙུན་གྱི་ལམ་སྐོར་གྱི་ལོ་རྒྱུས་ཀྱི་ཡི་གེ་ལྟར་ན། མཚོ་
སྐྱེས་ཆུང་བས་བོད་དུ་བྱོན་པ་འཐད་པའི་ཕྱོགས་གཅིག་ཡོད་གསུངས། གདིང་བ་བཏིངས་
ནས་གངྒཱ་བརྒལ། །སྟག་ལ་ཞོན་ནས་དངོས་གྲུབ་བརྙེས། །ཌོ་བྷི་ཧེ་རུ་ཀ་ཞེས་པའི། །བླ་མ་
ཞེས་པ་ལྟར་གྱི་ཌ་བྷི་པས། རྒྱུད་བརྟག་གཉིས་ལ་བརྟེན་ནས་གཞུང་ལྷན་ཅིག་སྐྱེས་གྲུབ་
མཛད། །ཉམས་ལེན་གྱི་ཁྲིད་ལྷན་ཅིག་སྐྱེས་པ་གསུམ་གྱི་ལམ་ཡོངས་སུ་རྫོགས་པའོ། །ཌོ་
བྷི་པ་ལ། ཌ་བྷི་ཧེ་རུ་ཀ་དཔལ་མཆོག་ཌོ་བྷི་པ་ཆེ་ཆུང་གཉིས་ཏེ་གསུམ་ལས། འདི་དང་
པོའོ། །ཐར་བུའི་ལུས་ལ་ཤིང་མཁན་རིགས། །མུ་ཏྲ་མ་དང་དངོས་གྲུབ་བརྙེས། །ཏོག་ཙེ་པ་
ཞེས་བྱ་བ་ཡི། །བླ་མ༴ ཞེས་པ་ལྟར་གྱི། གང་ཟག་ཏོག་རྩེ་པས། རྒྱུད་སམ་བྷུ་ཊི་ལ་བརྟེན་
ནས། གཞུང་བསམ་མི་ཁྱབ་མཛད། ཉམས་ལེན་གྱི་ཁྲིད་བསམ་གྱིས་མི་ཁྱབ་པ་ལྔས་ལམ་
ཡོངས་སུ་རྫོགས་པའོ། །རྒྱལ་རིགས་ཨོ་རྒྱན་གནས་ན་བཞུགས། །ལྕམ་སྲིང་གཉིས་ཀྱིས་
དངོས་གྲུབ་བརྙེས། །ཨིནྡྲ་བྷུ་ཏི་ཞེས་བྱ་བའི། །བླ་མ༴ ཞེས་པ་ལྟར་གྱི་གང་ཟག་ཨིནྡྲ་བྷུ་
ཏིས། རྒྱུད་ཡེ་ཤེས་ཐིག་ལེ་ལ་བརྟེན་ནས། གཞུང་དབང་ཡོན་ཏན་རིམ་པ་མཛད། ཉམས་
ལེན་གྱི་ཁྲིད་ཕྱག་རྒྱ་ལམ་རྫོགས་སོ། །ཨིནྡྲ་བྷུ་ཏི་ལ་ཆེ་ཆུང་གསུམ་ལས། འདི་བར་པའོ། །
དེ་གསུམ་མིན་པ་གཅིག་ཀྱང་ཡོད་གསུངས། བླ་མའི་བཀའ་བཅག་སྤྱོད་པ་མཛད། །སྲིད་
པ་བར་དོར་རྫོགས་སངས་རྒྱས། །ནག་པོ་སྤྱོད་པ་ཞེས་བྱ་བའི། །བླ་མ་ཞེས་པ་ལྟར་གྱི་གང་
ཟག་ནག་པོ་སྤྱོད་པས། རྒྱུ་བདེ་མཆོག་རྩ་བཤད་ལ་བརྟེན་ནས། གཞུང་ཨོ་ལ་པ་ཏི་མཁའ་
འགྲོའི་བརྡ་སྐད། བོད་སྐད་དུ་ནག་པོ་རིམ་བཞི་ཞེས་འབྱུང་བ་དེ་མཛད། ཉམས་ལེན་གྱི་
ཁྲིད་གཏུམ་མོ་ལམ་རྫོགས་སོ། །ནག་པོ་པ་ལ། ནག་པོ་སྤྱོད་པ། ཤར་ཕྱོགས་ནག་པོ་པ།
138



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ནག་པོ་དམ་ཚིག་རྡོ་རྗེ། ནག་པོ་ཤན་ཏ་བྷ་ཊ་ལ་སོགས་པ་མང་དག་ཡོད་པ་ལས། འདི་དང་
པོ་ཡིན་པ་ཤོ་བཞག་གོ །རྒྱལ་རིགས་ཉི་མའི་ཟེར་ལ་གཤེགས། །རིལ་ལུ་མིག་སྨན་ས་འོག་
སྤྱོད། །ངག་དབང་གྲགས་པ་ཞེས་བྱ་བའི། །བླ་མ་ཞེས་པ་ལྟར་གྱི་གང་ཟག་ངག་དབང་
གྲགས་པས། རྒྱུད་བརྟག་གཉིས་དང་གསང་འདུས་ལ་བརྟེན་ནས། གཞུང་བཞི་པ་སྣང་བ།
ཡན་ལག་བདུན་ལྡན། དེ་ཁོ་ན་ཉིད་རིན་ཆེན་ཕྲེང་བ་དེ་གསུམ་མཛད། ཉམས་ལེན་གྱི་ཁྲིད་
ཕྱག་ཆེན་ཡི་གེ་མེད་པའོ། །དཀའ་ཐུབ་བོར་ནས་སྤྱོད་པ་མཛད། །ལྟ་སྟངས་མཛད་ཅིང་
དངོས་གྲུབ་བརྙེས། །ནག་པོ་པ་ཞེས་བྱ་བ་ཡི། །བླ་མ་ཞེས་པ་ལྟར་གྱི་གང་ཟག་ནག་པོ་ཨུ་
ཙི་ཊ་འཆི་བ་མེད་པས། རྒྱུད་མ་རྒྱུད་མཐའ་དག་ལ་བརྟེན་ནས། གཞུང་རླུང་སེམས་དབུ་
མར་འཇུག་པའི་ཚིགས་སུ་བཅད་པ་གཅིག་མཛད། ཉམས་ལེན་གྱི་ཁྲིད་ཡོན་པོ་གསུང་
པའོ། །
གསུམ་པ་གསུང་ངག་དར་ཚུལ་ནི། ཐོག་མར་རྣལ་འབྱོར་དབང་ཕྱུག་གི་སྐུ་ཚེ་བའི་
ལོ་རྒྱུས། ཚུལ་ཇི་ལྟར་དར་ཚུལ། དུས་ནམ་གྱི་དུས་དར་ཚུལ་རྣམས་ཇི་ལྟར་སྙམ་ན། འདིའི་
ཞིབ་ཆ་ཞ་ལུགས་སོགས་ན་གསལ། ས་ལུགས་རང་ན་ཡམ་མེ་བ་ལས་མེད་གསུངས། གང་
དུ་སྐུ་འཁྲུངས་པའི་ཡུལ་ནི། རྒྱ་གར་ཤར་ཕྱོགས་བྷི་ཥཎཱ་སྨན་གྱི་དབང་པོ་ཞེས་བྱ་བར་རྒྱལ་
པོ་རྩིབས་ཀྱི་མུ་འཁྱུད་ཅེས་བྱ་བའི་སྲས། རྒྱལ་པོ་གསེར་གྱི་འཁོར་ལོ་ཅན། དེའི་སྲས་རྒྱལ་
པོ་དངུལ་གྱི་འཁོར་ལོ་ཅན་ཡིན་ལ། རྒྱལ་པོ་དེ་ཉིད་ཀྱིས་རྒྱལ་སྲིད་སྤངས་ཏེ་བསྟན་པ་ལ་
ཞུགས་པ་ནི། རྣལ་འབྱོར་དབང་ཕྱུག་འདི་ཉིད་ཡིན་ཏེ། ཐོག་མར་སོ་མ་པུ་རིར། མཁན་པོ་
དུལ་བའི་ལྷ་དང་། སློབ་དཔོན་རྒྱལ་བ་གྲགས་པའི་དཔལ་ལས་རབ་ཏུ་བྱུང་ཞིང་། བསྟན་
པའི་བྱ་བ་ཅུང་ཟད་མཛད་ནས། དེ་ནས་ན་ལེནྡྲར་མཁན་པོ་དྷརྨ་མི་ཏྲ་ལས་བསྙེན་པར་
རྫོགས་ནས། དེ་ཉིད་ཀྱིས་མཁན་པོར་གསོལ་ཏེ་བསྟན་པའི་བྱ་བ་རྒྱ་ཆེར་མཛད་ལ།
མཁན་པོ་ལས་རྡོ་རྗེ་ཐེག་པའི་ཚུལ་མནོས་ཤིང་། རྡོ་རྗེ་བདག་མེད་མས་བྱིན་གྱིས་བརླབས་
བ
རྗེ
139



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
པ་ནས། སོ་ཝ་ན་ཐར་བརྟུལ་ཞུགས་ཀྱི་སྤྱོད་པ་རེ་ཞིག་བསྡུས་པའི་བར་ཕལ་ཆེར། རྗེ་
བཙུན་གྱི་བླ་མ་བརྒྱའི་ལོ་རྒྱུས་ཀྱི་དཀྱུས་བཞིན་ཡིན་ལ། དེར་མི་གསལ་བ་ངོ་མཚར་བའི་
གཏམ་ནི། སོ་ཝ་ནཱ་ཐའི་དབང་ཕྱུག་གིས་བཞེངས་པའི་གཙུག་ལག་ཁང་དེ་ཉིད་ནས། བྲོ་
ལམ་ཙམ་གྱི་སའི་ཆ། དགུ་ཙར་ཞེས་བྱ་བའི་གནས་ན། རྣལ་འབྱོར་དབང་ཕྱུག་གི་རྡོ་སྐུ་
ཡིན་ཡང་ཟེར། རྣལ་འབྱོར་དབང་ཕྱུག་རང་ཡིན་ཡང་ཟེར། གང་ལྟར་ཡང་། རྣལ་འབྱོར་
དབང་ཕྱུག་གི་སྐུ་ཞབས་རོལ་པའི་འདུག་སྟངས། ཕྱག་གཡས་ཉི་མ་རྟེང་འཛིན། གཡོན་
མཉམ་གཞག་གི་མཐིལ་ན་གསེར་འགྱུར་ཨ་རུ་ར་གནམ་རྒྱལ་གྱི་ཚད་ཙམ་འཛིན་པ། སྐུ་
བོངས་ཀྱི་ཚད་ནི་འདི་ཞེས་མཐའ་གཅིག་ཏུ་གཞལ་བར་མི་ནུས་ཏེ། མ་དད་ཅིང་ཐོ་འཚམས་
པས་ནི་མི་ཚད་ལོངས་ཀྱིས་ཀྱང་དབུའི་གཙུག་མི་རྟོགས་ཤིང་། དད་ཅིང་མཆོད་པར་འདུན་
ན་བྱིས་པ་ཆུང་ངུས་ཀྱང་ཅི་འདོད་དུ་རྟོགས་སོ། །
མིང་གི་ཁྱད་པར་ནི། ཕྱི་པ་རྣམས་དབང་ཕྱུག་ལ་སོགས་པ་རྣམས་ཀྱི་སྟོབས་དང་
བསོད་ནམས་འཕྲོག་པར་བྱེད་པས། བ་ལ་ཧ་རའམ། པུཎེ་ཧ་ར་ཞེས་འདོགས་ཏེ། འདི་མ་
མཆོད་ན་མི་དགེ་བའི་ལྟས་ངན་ཆེན་པོ་འབྱུང་ཟེར་ནས་ཆ་གསུམ་དུ་བསྒོས་ནས་མཆོད་
པས་མཆོད་པར་བྱེད། ནང་པ་རྣམས་སྟོབས་ཀྱི་མགོན་པོ་ཡིན་པས། བ་ལ་ན་བཱ་ཞེས་
འདོད་དེ། འདི་མཆོད་ན་དངོས་གྲུབ་འབྱུང་ཟེར་ནས་མཆོད་པར་བྱེད་དེ། སྤྱིར་རྒྱ་གར་ན།
དུས་རྒྱུན་གྱི་མཆོད་པ་དེ་ཝི་ཀོ་ཊའི་ཁར་ས་པ་ཎི་བཟང་། གློ་བུར་གྱི་མཆོད་པ་རྡོ་རྗེ་གདན་
བཟང་བ་ཡིན་པ་ལ། དེང་སང་ནི་རྒྱུན་དང་ཁྱད་པར་གྱི་མཆོད་པ་གཉིས་ཀ་སོ་ཝ་ན་ཐཱ་ཉིད་
བཟང་བ་ཡིན་ཞེས་གྲགས་སོ། །འཁོར་ནི། གྲྭ་བ་གཅིག་དང་བུད་མེད་དམ་ཁྱི་མོ་གཅིག་
རྒྱུན་དུ་ཡོད་དེ། ཕྱག་ན་རྡོ་རྗེ་དང་། རྣལ་འབྱོར་མ་ཡིན་པར་གྲགས། ཡོན་ཏན་གྱི་ཁྱད་པར་
ནི་ཤིན་ཏུ་ཆེ་སྟེ། ཕྱག་མཐིལ་གྱི་གསེར་འགྱུར་གྱི་རྩིས། ལྕགས་ལ་སོགས་པ་ཅི་འདོད་དུ་
གསེར་དུ་བསྒྱུར་ནས་འཇིག་རྟེན་གྱི་དབུལ་ཕོངས་བསལ་བའི་སྒོ་ནས་ཡུན་རིང་དུ་བདེ་
140



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
བས་འཚོ་བར་མཛད་པ་ཡིན་ནོ། །དེ་ན་མོད་ཀྱི་སྐབས་གཅིག་ཏུ། རྒྱལ་པོ་འདོད་ཅན་
གཅིག་གིས། ལྕགས་ལ་སོགས་པའི་ཡོ་བྱད་མང་པོ་དུས་གཅིག་ཏུ་བསགས་ནས། བང་
མཛོད་གསེར་གྱིས་གང་བར་འདོད་པའི་འདོད་རྔམས་ཚབས་ཆེས་པ་ལ་བརྟེན་ནས། ཕྱག་
པར་བ་བསྡམས་ནས་སུས་ཀྱང་ལོངས་སྤྱོད་རྒྱུ་མེད་པ་གཅིག་བྱུང་། ཕྱིས་སུ་གསོལ་བ་དྲག་
ཏུ་བཏབ་པས། ཕྱག་གི་སྦུབས་ན་མར། ལྕགས་ཕྲ་མོ་བཏང་བས། རེག་ཐུབ་ཅིང་གང་རེག་
ཐམས་ཅད་གསེར་དུ་བསྒྱུར་བས་འཇིག་རྟེན་གྱི་འདོད་པ་བསྐོང་བ་ཙམ་བྱུང་། ཡང་སྐབས་
གཅིག་ཏུ། བྲམ་ཟེ་གཅིག་གིས། ས་སྡེ་གཙུགས་ནས་གསེར་འགྱུར་ཞུས་པས། ཕྱག་གི་ནང་
གི་གསེར་འགྱུར་གནང་ནས། ཁྱོད་རང་ཇི་ལྟར་བཞེད་པའི་འདོད་དོན་སྒྲུབ་ལ། དེ་ནས་
འདི་ཉིད་སྔ་མ་བཞིན་དུ་ཞོག་ཅིག་ཅེས་བསྡམས། བྲམ་ཟེས་རང་གི་ཁྱིམ་དུ་གསེར་འགྱུར་
མང་པོ་བྱས་པས། ཡུལ་དེའི་རྒྱལ་པོས་གསན་ནས། ཕོ་ཉ་མངགས་པ་ན། བྲམ་ཟེས་སྔར་
གྱི་ཆད་བྱས་པ་ལྟར་གླེང་ནས་རྒྱལ་པོ་རང་ཡང་རྣལ་འབྱོར་དབང་ཕྱུག་ཉིད་ལ་ཞུས་ན་
འཐད་དོ་བྱས་ནས། ཕོ་ཉ་བ་དང་བཅས་པྲ་ཝ་ན་ཐཱར་ཕྱིན་པ་ན། ཕྱག་གི་གསེར་འགྱུར་སྔ་
མ་བཞིན་བསྡམས་ནས། རྒྱལ་པོ་ལ་མ་གནང་བས། རྒྱལ་པོ་ཁྲོས་ནས་ཐོ་འཚམས་པར་
བརྩམས་པ་ན། རྒྱལ་པོ་ལ་མི་དགེ་བའི་ལྟས་བྱུང་ནས་ཆེར་མ་ནུས་སོ། ། །
གཞན་ཡང་རྟེན་དེ་ཉིད་ཀྱི་ཞལ་དུ་ཆང་བླུགས་པས། དང་པོར་ཁོལ་ཞིང་། མཐར་
ཐིམས་པས། ཇི་ཙམ་པའི་ཆང་བླགས་ཀྱང་ཁེངས་པ་མེད་པ་ཡོད། ཁ་ཅིག་དེའི་དྲུང་དུ་རྡོའི་
ཀཱ་པཱ་ལ་གཅིག་ཡོད་པས། ཆང་བླུག་ས་དེ་ཉིད་ཡིན་ཡང་ཟེར། མདོར་ན། རྣལ་འབྱོར་
དབང་ཕྱུག་དེ་ཉིད་ལ་ཐིམ་པའམ། རྣལ་འབྱོར་དབང་ཕྱུག་ཉིད་ཡིན་ཡང་རུང་སྟེ། རེ་ཞིག་
གླིང་འདིར་བརྟུལ་ཞུགས་ཀྱི་སྤྱོད་པ་འཕྲོ་བཤོལ་ཏེ་བཞུགས་པ་ཡིན་ལ། ཕྱིས་བྷི་མ་ས་
རེའི་དབང་ཕྱུག་གི་ལིང་ག་ཞིག་པ་བསྡུད་པ་ལ་ལན་གཅིག་དང་། གླང་པོ་ཆེ་སྨྱོན་པ་གཅིག་
འདུལ་བ་ལ་རྣལ་འབྱོར་པ་སེ་རོ་པ་ཞེས་པ་གཅིག་བྱུང་སྟེ། དེ་ཡང་རྣལ་འབྱོར་གྱི་དབང་
141



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཕྱུག་འདི་ཉིད་ཡིན་ནམ་ཞེས་གྲགས་པས། ལན་གཉིས་བྱོན་པ་ཡིན་ནོ། །དེ་དག་ནི་སྲ་ཝ་
ན་ཐའི་སྐོར་ཅུང་ཟད་ཙམ་མོ། །མཁན་པོར་གསོལ་དང་མཁའ་འགྲོས་བྱིན་གྱིས་བརླབས། །
ངན་པར་ཁས་བླངས་གངྒས་ལམ་ཡང་བྱིན། །རྒྱལ་པོ་བཏུལ་དང་གངྒཱ་གྱེན་ལ་བཟློགས། །
མྱོས་བྱེད་གསོལ་ཕྱིར་ཉི་མ་སྟེང་པ་བཟུང་། །ལིང་ག་བཀས་དང་དབང་ཕྱུག་ལག་ནས་ཁྲིད། །
ཙན་ཊི་བཏུལ་དང་སྒྲོལ་མས་ཞལ་འགྱུར་དང༌། །རྟོགས་པ་ཕུལ་དང་གདོང་དྲུག་བཏུལ་བ་
སོགས། །ལོ་རྒྱུས་གཞུང་དང་བླ་མའི་ཞལ་ལས་ཤེས། །
རྗེ་འབྲོག་མིའི་གསུང་རྒྱུད་པ་ལས་ནི། འཇམ་དཔལ་རྩ་རྒྱུད་ལས། ཡི་གེ་བརྡ་ཞེས་
སྡོམ་བརྩོན་འགྱུར། །ལྷོ་ཡི་ཕྱོགས་སུ་རྣམ་པར་གྲགས། །སྡོམ་བརྩོན་དེ་བཞིན་སྔགས་ཀྱང་
འགྲུབ། །ཅེས་པ་འདི་རྣལ་འབྱོར་དབང་ཕྱུག་འདིའི་ལུང་བསྟན་ཡིན་པར་མཛད་དེ། འདིའི་
མཚན་དྷརྨ་པ་ལ་ཡིན་པས། མིང་ཐོག་མ་བསྟན་པ་དང་། གངྒཱ་གྱེན་ཟློག་གཉིས་པ་ནས།
ཙཎྜི་ཀ་བཏུལ་བ་ཡན་ཆད། ལྷོ་ཕྱོགས་ཡིན་པས། ལྷོ་ཕྱོགས་སུ་རྣམ་པར་གྲགས་པ་ཆེས་
ཆེར་ཆེ་བ་དང་། སྡོམ་བརྩོན་གྱི་སྒོ་ནས་བསྟན་པའི་བྱ་བ་མཛད་པ་དང་། རྡོ་རྗེ་བདག་མེད་
མས་བྱིན་གྱིས་བརླབས་ནས་གསང་སྔགས་ཀྱི་མཆོག་གྲུབ་པ་སོགས་ཐམས་ཅད་ཇི་ལྟ་བ་
བཞིན་འགྲིག་ཅིང་། ཡོངས་སུ་གྲགས་པ་དཔལ་ལྡན་ཆོས་གྲགས་ཀྱི་ལུང་བསྟན་དུ་སྦྱོར་བ་
ལ་ནི། ཐམས་ཅད་ཚང་བའི་ངེས་པ་ཅུང་ཟད་དཀའ་གསུངས་སོ། ། །
དེ་ལྟ་བུའི་རྣལ་འབྱོར་དབང་ཕྱུག་འདི་དུས་ནམ་གྱི་ཚེ་བྱོན་ནས། གསུང་ངག་རིན་པོ་
ཆེའི་གདམས་པ་སྤེལ་སྙམ་ན། ཀླུ་སྒྲུབ་ཀྱི་སློབ་མ་ཨཱརྱ་དེ་བ། དེའི་སློབ་མར་འདི་ཉིད། ཞི་
བྱེད་རྒྱུད་རིམ་ལས་འབྱུང་བ་ལྟར་ན། ལོ་སྟོང་ལྷག་དང་། ཐོགས་མེད་ཀྱི་སློབ་རྒྱུད་དུ་མདོ་
སྡེ་ས་བཅུ་པའི་རྒྱུད་རིམ་ལས་འབྱུང་བ་ལྟར་ན། ལོ་སྟོང་ཉི་ཤུ་ཙམ་ནས་བྱོན་པ་ཡིན་ལ།
གསུང་ངག་རིན་པོ་ཆེའི་བཀའ་དྲིན་ཐོབ་པའི་སློབ་མ་ནི་གཉིས་ལས། ནག་པོ་པ་ཉིད་གཙོ་
བོ་ཡིན་ཞིང་། དེ་ཉིད་ལས་གཙོ་བོར་འཕེལ་ཏེ། དེ་ཡང་། གངྒཱ་གྱེན་ཟློག་གཉིས་པའི་དུས་
142



པ
གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ཀྱི་ཀོ་མཁན་རྗེས་སུ་འབྲངས་པ་ནི། ཌོ་བྷི་ཧེ་རུ་ཀ་སྟེ། དེ་ཉིད་སྐལ་ལྡན་ཅིག་ཅར་པ་ཡིན་
པས། དེའི་ལམ་གྱི་སྒོ་ནས་བཀྲིས་ཤིང་། ལམ་གྱི་ཆ་ཤས་ཙམ་གྱིས་བདག་ཉིད་དང་རྟོགས་
པ་མཉམ་པར་གྱུར་ནས། ཤར་ཕྱོགས་ཀྱི་ཡུལ་སྣ་ཚོགས་སྦྲང་ལྡན། ཕོ་བྲང་ཀཾ་ཀ་ནའི་རྒྱལ་
པོ་འདུལ་དུ་བཏང་བས། སྦྲུལ་གྱི་སྲབ་མཐུར་བྱས་ནས་སྟག་མི་ཟན་ལ་ཆིབས། ཕྱག་ཏུ་
སྦྲུལ་ཐོགས་ནས་རྒྱལ་པོ་བཏུལ་བ་སོགས་མཛད་ལ། འདི་ལས་འཕེལ་བ་རྩ་བ་མེད་པ་
ཞེས་པ་ཅུང་ཟད་ཅིག་ཡོད་དེ། དེང་སང་བརྒྱུད་པའི་ཕྱོགས་འདི་པ་འགྲེལ་པ་ལུགས་སུ་
བཞེད་པའོ། །
རལ་པ་ཅན་ལྔ་བརྒྱའི་གསེབ་ནས་གཅིག་རྗེས་སུ་འབྲངས་པ་ནི། ཤར་ཕྱོགས་ནག་
པོ་པ་ཡིན་ལ། འདི་ཉིད་ནི་སྐལ་དམན་རིམ་འཇུག་པ་སྟེ། རལ་པ་ཅན་ལྔ་བརྒྱའི་གསེབ་
ནས་ཐོན་མ་ཐག་ཡིན་པ་དང་། རྣལ་འབྱོར་དབང་ཕྱུག་གི་རྗེས་སུ་འབྲངས་པ་ཡིན་པས་ན།
སྔར་བསྟན་ལ་མ་ཞུགས་ཤིང་འཇུག་འདོད་ཡོད་པ་དབང་རྟུལ་ཏེ་རྡོ་རྗེ་ཚིག་རྐང་བརྗེད་ཐོར་
གནང་བ་སོགས་དེའི་མཚན་ཉིད་དང་ལྡན་པས། རྡོ་རྗེ་ཚིག་རྐང་གནང་ཞིང་། དེའི་དོ་སྟན་
གྱི་རིམ་པས་བཀྲིས་པ་ཡིན་ལ། དེ་ཉིད་ལ་བརྟེན་ནས་གསུང་ངག་རིན་པོ་ཆེ་འདི་བརྒྱུད་
མར་འཕེལ་བ་ཡིན་ཏེ། དེ་ཡང་། རྣལ་འབྱོར་དབང་ཕྱུག་གིས་གྲུབ་ཆེན་ཤར་ཕྱོགས་ནག་པོ་
པ་ལ། ཡུལ་དབུས་ཀྱི་རྒྱལ་པོ་སེང་གེ་རྣམ་པར་རོལ་པའམ། རླུང་ལས་རྣམ་པར་རྒྱལ་བ་
ཞེས་བྱ་བ། རྡོ་རྗེ་ཚིག་རྐང་བྱིན་ལ་ཐུལ། དེ་ཡིད་ཆེས་པའི་རྒྱབ་རྟེན་དུ། ནུབ་ཕྱོགས་ཨོ་
རྒྱན་དྷརྨ་ག་ཙ་སྟེ་ཆོས་ཀྱི་ཕོ་བྲང་ནས། རྒྱུད་འབུམ་ཕྲག་ལྔ་པའི་ནང་ནས། ལུང་སྐོར་སྡེ་ལྔ་
ཞེས་བྱ་བ་ཡིད་ཆེས་པའི་ལུང་ཡོད་པ་དེ་སྤྱན་དྲོངས་ཞེས་ལུང་བསྟན། དཔེར་ན་གྲུབ་ཆེན་
ལོ་ཧི་པས་དྷ་རི་ཀ་པ་ལ་དཔལ་མངོན་པར་རྟོགས་པ་གནང་ནས་དེའི་རྒྱབ་རྟེན་དུ། ཨོ་རྒྱན་
ནས་མཁའ་འགྲོ་མ་ཀུན་སྤྱོད་ཀྱི་རྒྱུད་སྤྱན་དྲོངས་ཞེས་ལུང་བསྟན་ནས་དེ་བཞིན་མཛད་པ་
དང་འདྲ་ཡོང་། ལུང་སྐོར་སྡེ་ལྔ་ཞེས་པ་ནི། ས་ལུགས་ལ་ནི་སྒྲོས་གསལ་བ་མེད། ཞ་
143



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ལུགས་ན་ཡང་དང་ཡང་དུ་འབྱུང་བས། ཁོང་པ་ལ་ལུང་སྡེ་ལྔ་འདི་ཡིན་གྱི་གཏད་སོ་ཙམ་
གཅིག་ནི་ནམ་ཡང་ཡོད་པ་ཡིན་ནམ་གསུངས། གང་ལྟར་ཡང་། དེ་ལྟ་བུའི་ནག་པོ་པ་དེ་
ཉིད་ལྷོ་ཕྱོགས་ནས་འོངས་ཀྱང་། ཡུལ་རྒྱ་གར་ཤར་ཕྱོགས་པ་ཡིན་པས་ཤར་ཕྱོགས་ནག་པོ་
པ་ཞེས་བྱ་ལ། སྙན་ཤ་རིང་བས་སམ། ཡུལ་གྱི་བྱེ་བྲག་ཀརྨ་ཞེས་པ་ལ་བརྟེན་ནས། ནག་པོ་
ཀཎ་པ་ཞེས་ཀྱང་བྱ་སྟེ། འདི་ལ་མགོན་པོ་སྔོན་བྱུང་གི་རྒྱུད་ལྟར་ན། ཀ་ཧ་ན་པ་ཞེས་པ་
གཅིག་ངེས་པར་ཐོབ་གསུངས། དེ་ལྟ་བུའི་ནག་པོ་པས། རྒྱལ་པོ་བཙུན་མོ་བདུན་ཅུ་རྩ་
གཉིས་ལ་ཆགས་པ་ཞིག་ཀྱང་བཏུལ་ཏེ། དང་པོར་བཙུན་མོའི་དབུས་སུ་བྱོན། བཙུན་མོ་
རྣམས་ཀྱིས་རྒྱལ་པོ་ལ་རྒྱུ་མཚན་བསྙད་པས། ཆད་པས་ཆོད་ཅིག་གསུངས་པ་ལ། རྒྱལ་
པོའི་དམག་ཕྱིར་ཕྱིན་ཙ་ན་སློབ་དཔོན་ནང་དུ་འོངས། ནང་དུ་ཕྱིན་ཙ་ན་ཕྱིར་འོངས། ཕྱི་ནང་
གཉིས་ཀ་དམག་གི་བཀང་བས། སློབ་དཔོན་གྱིས་སྤྲུལ་པའི་དམག་ཇེ་མང་བཏང་སྟེ་
མཐར་བརྒྱ་རྩ་བརྒྱད་དུ་སྤེལ་བས་རྒྱལ་པོས་གྲུབ་པ་ཐོབ་པར་ཤེས་ཏེ་ཞབས་ལ་གཏུགས་
པ་སོགས་སོ། །
དེ་ན་རྣལ་འབྱོར་དབང་ཕྱུག་གིས། ཌ་མ་རུ་པ་ལུང་བསྟན་པ་བཞིན་དུ། ནག་པོ་
པས། ཨ་བ་དྷུ་ཏི་པ། ཌ་མ་རུ་པས་ག་ཡཱ་དྷ་ར། ཨ་བ་དྷུ་ཏི་པས། འབྲོག་མིའི་བར་དུ་ལུང་
བསྟན་ནས། གསུང་ངག་རིན་པོ་ཆེ་ནི་གང་ཟག་དེ་དག་ལ་སྙན་ནས་སྙན་དུ་བརྒྱུད་དེ། གབ་
པའི་ཚུལ་གྱིས་བཞུགས་པས། འཕགས་པའི་ཡུལ་དུ་དེ་ཙམ་གྱི་སྙན་གྲགས་ཆེ་བ་དང་
འཕེལ་རྒྱས་ཆེས་ཆེར་སྤེལ་བ་ནི་མ་མཛད་དེ། མཁའ་འགྲོའི་ཁ་རླངས་ཐོལ་ལེ་བའི་གདམ་
ངག །བཀའ་མདོ་རྒྱུད་ཐམས་ཅད་ཀྱི་བཅུད་ཕྱུང་བའི་སྙིང་པོའི་སྙིང་པོ་ཟབ་མོ་འདི་ནི་སྙན་
ནས་སྙན་དུ་བརྒྱུད་པ་དང་། གཅིག་ནས་གཅིག་ཏུ་འོངས་ཏེ། སྣོད་ལྡན་ཁོ་ནའི་སྤྱོད་ཡུལ་
ཡིན་པས་སོ། །དེ་ལྟ་མོད་ཀྱི། འཕགས་ཡུལ་བ་གཞན་དག་ལ་ཡང་སྒྲོས་གཏན་མེད་པ་ནི་
མ་ཡིན་ཏེ། གྲུབ་ཆེན་དཔའ་བོ་འོད་གསལ་དང༌། ཐུབ་པ་བྱིན་ལ་སོགས་པས། རྣལ་འབྱོར་
144



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
དབང་ཕྱུག་གི་ལམ་གྱི་སྲོལ་ནི་འདི་ལྟ་བུའོ་ཞེས་ངོས་བཟུང་བ་ཙམ་ཡོད་གསུངས། དེ་དག་
ནི་འཕགས་ཡུལ་དུ་ཇི་ལྟར་སྤེལ་བའི་ལོ་རྒྱུས་ཏེ། རྒྱུད་པ་གཞན་དེ་དག་ལ་ངོ་མཚར་བའི་
གཏམ་གྱི་ཆ་ཤས། རང་གཞན་གྱི་ཡིག་ཆ་རྣམས་སུ། འདི་དང་འདི་ཞེས་མང་པོ་བྲིས་པ་ནི་
མེད་གསུངས། འོན་ཀྱང་འདིར་ཐོར་མ་འཁོད་པ་ནི་མང་པོ་ཞིག་རྗེ་བླ་མ་གསུངས་ཏེ།
དཔེར་ན་ཌ་མ་རུ་པས་སྟག་མི་ཟན་དང་། མུ་སྟེགས་ཀྱི་རྒྱལ་པོ་གཅིག་ཕྲག་ལ་བཀལ་ནས།
མུ་སྟེགས་ཀྱི་རྒྱལ་པོ་འཁོར་ལྔ་བརྒྱ་དང་བཅས་པ་རྡོ་རྗེ་ཐེག་པ་ལ་བཀོད་པ་སོགས་སོ། །རྡོ་
རྗེ་འཆང་ནས་ག་ཡ་དྷ་རའི་བར་འཕགས་ཡུལ་གསུང་ངག་འཛིན་པའི་བརྒྱུད་པ་བདུན།
དཔལ་ལྡན་བླ་མའི་གསུང་ཟབ་ལས་འོངས་པའི་ངོ་མཚར་གཏམ་གྱི་ཆ་ཤས་ཅུང་ཟད་དོ། །
༈ གཉིས་པ་བོད་དུ་དར་ཚུལ་ལའང་གསུམ། སྤྱིར་བསྟན་པ། བྱེ་བྲག་ཏུ་ལམ་སྐོར།
ཁྱད་པར་དུ་གསུང་ངག་དར་ཚུལ་ལོ། །དང་པོ་ལའང་གསུམ། དང་པོར་དར་ཚུལ། བར་དུ་
འགྲིབ་ཚུལ། མཐའ་མར་དར་ཚུལ་ལོ། །དང་པོ་ནི། བོད་ཀྱི་རྒྱལ་རབས་ཉི་ཤུ་རྩ་དྲུག་པ་ལྷ་
ཐོ་ཐོ་རི་སྙན་ཞལ་རིང་ལ་སྐུ་གསུང་ཐུགས་ཀྱི་རྟེན་ནམ་མཁའ་ནས་བབས་པ། པཎྜི་ཏ་བློ་
སེམས་མཚོ་དང༌། ལོ་ཙཱ་བ་ལི་ཐེ་སེ་གཉིས་ཀྱིས་ཁུར་ནས་འོངས་པས་མིང་གཉན་པོ་
གསང་བར་ནས་མཆོད་པས། དམ་པའི་ཆོས་ཀྱི་དབུ་བརྙེས། དེ་ནས་རྒྱལ་རབས་ལྔ་པ་སྲོང་
བཙན་སྒམ་པོའི་ངོ་ལ་དར། དེ་ནས་གསུམ་པ་ཁྲི་སྲོང་ལྡེའུ་བཙན་གྱི་ངོ་ལ། བཏགས་
མཁན་པོ་བོ་དྷི་ས་ཏཱ། ཀཱ་མ་ལ་ཤཱི་ལ་སོགས་སྤྱན་དྲངས་སོ། །སད་མི་བདུན་སོགས་རབ་ཏུ་
བྱུང་། བསམ་ཡས་སོགས་བཞེངས་ནས་བསྟན་པ་ཤིན་ཏུ་དར་བ་སོགས་སོ། ། །
གཉིས་པ་ནི་རྒྱལ་པོ་གླང་དར་མས་བསྟན་པ་བསྣུབས་པ། དེའི་ཐུགས་ལ་གདོན་
གསོལ་ནས། རྟེན་གསུམ་བཤིག་ཅིང་། རབ་བྱུང་ཕབ་ནས་བསྟན་པ་མེད་པ་ལོ་བདུན་
ཅུའམ། བདུན་ཅུ་རྩ་བདུན་གྱི་བར་བྱུང་བ་སོགས་སོ། །གསུམ་པ་ནི་གཉིས། སྨད་ནས་དར་
བ་དང་། སྟོད་ནས་དར་བའོ། །དང་པོ་ནི། གཡོ་དམར་གཙང་གསུམ་གྱིས། མདོ་ཁམས་
145



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
དན་ཏིག་ཤེལ་གྱི་དགོན་པར་བྱོན་པ་ལས་བླ་ཆེན་དགོངས་པ་རབ་གསལ་རབ་ཏུ་བྱུང་ཞིང་
བསྙེན་པར་རྫོགས། དེ་ལས་དབུས་གཙང་མི་ལྔས་རབ་བྱུང་བསྙེན་རྫོགས་མཛད་པ་ལས།
བསྟན་པའི་མེ་རོ་སྨད་ནས་བསླངས་ཤིང་། དམ་པའི་ཆོས་འདུལ་བའི་བསྟན་པ་ཉི་མ་ཤར་
བ་བཞིན་མཛད་པ་ཡིན་ནོ། །གཉིས་པ་ནི་སྟོད་ཀྱི་མགོན་གསུམ་དུ་གྲགས་པའི་སྲས་རྒྱུད།
ལྷ་བླ་མ་ཡེ་ཤེས་འོད་ཀྱི་སྐུ་རིང་ལ། རྒྱ་གར་གྱི་མཁན་པོ་དྷརྨ་པ་ལ་སྤྱན་དྲངས། པྲཛྷ་པ་ལ།
ཀུ་ན་པ་ལ། ས་སྡུ་པ་ལ་སྟེ། པ་ལ་རྣམ་གསུམ་དུ་གྲགས་པའི་དགེ་སློང་དང་། དང་པོའི་
མཁན་བུ། ཞང་ཞུང་པ་རྒྱལ་བ་ཤེས་རབ་སོགས་ཀྱི་སྒོ་ནས། འདུལ་བ་སྟོད་ལུགས་ཞེས་
པའང་དར་མོད་ཀྱི། གཙོ་བོར་བླ་མ་ཡེ་ཤེས་འོད་ཀྱིས། དེ་དུས་ཀྱི་གཞོན་ནུ་ཤེར་བརྩོན་
ལྡན་པ་བདུན། དེ་དག་དང་ཆ་མཐུན་པ་བདུན། དེ་དག་གི་གཡོག་བདུན་ཏེ། ཉི་ཤུ་རྩ་
གཅིག་རྒྱ་གར་དུ་ཆོས་སློབ་ཏུ་བཏང་ནས། གཞན་རྣམས་སྲོག་གི་བར་ཆད་དུ་སོང་བ་ཙམ་
ལས་མ་བྱུང་ཡང་། ལོ་ཆེན་རིན་བཟང་དང་། ལོ་ཆུང་ལེགས་ཤེས་གཉིས་ཀྱི་སྒོ་ནས། སྤྱིར་
ཐེག་པ་ཆེ་ཆུང་མཐའ་དག །སྒོས་ཕ་རོལ་ཏུ་ཕྱིན་པ་དང་། ཡོ་ག་ལ་སོགས་པ་ཤིན་ཏུ་དར་
བར་མཛད་པ་ཡིན་ནོ། །
གཉིས་པ་ལམ་སྐོར་བྱུང་བའི་ཚུལ་ནི། སྤྱིར་གངས་རིའི་ལྗོངས་འདིར། ལམ་སྐོར་
དགུ་པོ་འདི་ལ། འགྱུར་དང་། བཤད་པ་དང་། བསྒྲུབ་པའི་སྒོ་ནས། ལམ་སྐོར་ཆ་རེ་རེ་
གཉིས་གཉིས་ཙམ་གྱི་བདག་པོར་གྱུར་པ་ནི་མང་དག་བྱུང་ཡོད། ལམ་སྐོར་དགུ་པོ་ཐམས་
ཅད་ལ་འགྱུར་དང་བཤད་སྒྲུབ་ཀྱི་སྒོ་ནས་གཏན་ལ་ཕབ་ཅིང་། བདག་ཉིད་ཆེན་པོར་གྱུར་
པ་ནི། བླ་ཆེན་འབྲོག་མི་འདི་ཉིད་ཁོ་ན་ཡིན་ལ། དེ་ཡང་གང་ཟག་གང་ལས། ཚུལ་ཇི་ལྟར་
གསན་སྙམ་ན། གང་ཟག་ནི་བཞི་ལས་གསན་ཏེ། རྗེ་ག་ཡ་དྷ་ར་ལ། གསུང་ངག་རིན་པོ་ཆེ།
པདྨའི་ལམ་རྫོགས། གཏུམ་མོ་ལམ་རྫོགས། ཡོན་པོ་སྲོང་བ་སྟེ་བཞི་གསན། དཔའ་བོ་རྡོ་
རྗེ་ལ། མཆོད་རྟེན་དྲུང་ཐོབ། ལྷན་ཅིག་སྐྱེས་གྲུབ། བསམ་མི་ཁྱབ་སྟེ་གསུམ་གསན། ཨ་
146
HU



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
མོ་གྷ་བཛྲ་ལས། ཕྱག་རྒྱ་ལམ་རྫོགས་གསན། ཤེས་རབ་གསང་བ་ལ་ཡི་གེ་མེད་པ་གསན་
པ་ཡིན་ནོ། །ཐ་མ་འདི་ལ་ཨ་ཙ་ར་དམར་པོ་ཞབས་སུ་ཡང་གྲགས་སོ། །
གསུམ་པ་གསུང་ངག་རིན་པོ་ཆེ་བྱུང་ཚུལ་ལ་གསུམ། དང་པོ་ག་ཡ་དྷ་རས་སྲོལ་
བཏོད་ཚུལ། བར་དུ་འབྲོག་མིས་སྤེལ་ཚུལ། མཐར་རྗེ་བཙུན་ས་སྐྱ་པ་ཡབ་སྲས་ཀྱིས་དར་
རྒྱས་སུ་མཛད་ཚུལ་ལོ། །དང་པོ་ནི་སྤྱིར་རྗེ་ག་ཡ་དྷ་རས་བོད་དུ་ལན་བཞི་བྱོན་ཞེས་ཞ་
ལུགས་པ་རྣམས་འདོད་ལ། ས་ལུགས་ན་ལན་གསུམ་བྱོན་པ་ཙམ་ལ་ཡམ་མེས་བཞག་ཡོད་
གསུངས། ལན་བཞི་བྱོན་ཚུལ་ཡང་མི་མཐུན་པ་དུ་མ་འདུག་ཀྱང་ཐོག་མར་གྲུབ་ཆེན་ཨ་བ་
དྷ་ཏི་པས། ག་ཡ་དྷ་ར་ལ། སྤྱན་རས་གཟིགས་ཀྱིས་ལུང་བསྟན་པའི་ལོ་ཙཱ་བ། ཆུ་བོ་ལོ་ཧོ་
སིའི་འགྲམ། རྒྱལ་པོའི་མཆོད་གནས་སུ་གྱུར་པ་ཞིག་ཡོད་པ་དེ་ལ། ལམ་འདི་ཤོད་ཅེས་
ལུང་བསྟན་པ་ལ་བརྟེན་ནས། དང་པོར་བླ་ཆེན་འབྲོག་ལ་ཆོས་སྒོ་སྐྱེལ་གྱི་ཚུལ་དུ་བྱོན།
དེའི་རེས་ཨ་ཙ་ར་དམར་པོའམ། ལ་བའི་ན་བཟའ་ཅན་དུ་གྲགས། ལན་གཉིས་པ་རྗེ་
འབྲོག་གིས་སྤྱན་དྲངས་ཏེ། དེའི་རེས་གླུ་འཛིན་ནམ་སྤྲིན་འཛིན་ཏེ། གི་ཡ་དྷ་ར་ཞེས་
གྲགས། ལན་གསུམ་པ་ལ་མགོས་ལོ་ཙཱ་བ་ལྷས་བཙས་ཀྱིས་སྤྱན་དྲངས་ཏེ། དེའི་རེས་སྤྲིན་
གྱི་ཤུགས་ཅན་དུ་གྲོགས། ལན་བཞི་པ་གྱི་ལོ་ཇོ་ལོ་ཙཱ་བ་ཟླ་བའི་འོད་ཟེར་གྱིས་སྤྱན་དྲངས་ཏེ།
དེའི་རེས་ཀྱང་ག་ཡ་དྷ་རར་གྲགས་སོ། །དེས་ན། བླ་ཆེན་ལ་ཆོས་སྒོ་སྐྱེལ་དུ་བྱོན་པ་འདི་
ཀུན་མཐུན་པས། ལོ་ཙཱ་བ་ལ་མ་བརྟེན་པ་གཅིག་དང་། བརྟེན་ནས་གསུམ་སྟེ་བཞི་བྱོན་པ་
རིགས་ལ་ཁད་ཡིན། འོན་ཀྱང་། འབྲོག་མིས་ཆེ་ལྟད་བྱས་ནས་སྤྱན་དྲངས་པ་མིན་པས།
གསུམ་དུ་བྱས་ཀྱང་སྒོ་སྐྱེལ་གྱི་དོན་མི་ཚང་བ་ནི་མིན་གསུངས་ཏེ་ཇི་ལྟར་བྱོན་པའི་ཚུལ་ལོ། །
བྱོན་ནས་གསུང་ངག་གི་སྲོལ་ཇི་ལྟར་བཏོད་སྙམ་ན། སྤྱིར་རྗེ་འདི་ཉིད་ལ་བོད་དུ་ལོ་ཙཱ་བའི་
སློབ་མ་བླ་ཆེན། མགོས། གྱི་ཇོ། གཞོན་ནུ་ཤེས་རབ། མཉོས་འབྱུང་པོ་དེ་ལྔ་ཙམ་བྱུང་བ་
ལས་གསུང་ངག་རིན་པོ་ཆེའི་བཀའ་དྲིན་ནོད་ཅིང་ཡོངས་སུ་རྫོགས་པའི་གསུང་ངག་གི་
147
---
- -
-



k
བ་
རྒྱ་
གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
མཛོད་བཟུང་ནས་སྤེལ་བའི་མཆོག་ནི་བླ་ཆེན་འབྲོག་མི་ཉིད་ཡིན་ལ། གྱི་ཇོས་ཀྱང་གསུང་
ངག་གི་བཀའ་དྲིན་ཐོབ་ནས། རྡོ་རྗེའི་ཚིག་རྐང་ལ་འགྱུར་དང་བཤད་པ་སོགས་མཛད་ཅིང་
ཅུང་ཟད་འཕེལ་ལོ། །མཉོས་ལ་ཡང་ཆ་ལག་ཡོངས་སུ་རྫོགས་པ་མ་བྱུང་ཡང་། གསུང་ངག་
ཐོབ་པ་ཙམ་ནི་ཡིན་འདུག །གཞན་གཉིས་ལ་རྒྱུད་ཀྱི་སྐོར་ལས། གསུང་ངག་རིན་པོ་ཆེ་ནི་
མི་བཞུགས་གསུངས་ཏེ་མདོར་ན་ཐོག་མར་བླ་ཆེན་དང་། བླ་ཆེན་གཤེགས་མཚམས་སུ་
རྩམ་སུ་གྱི་ཇོ་ལ་གནང་བ་ཡིན་ནོ། ། །
༈ གསུམ་པ་བླ་ཆེན་གྱིས་སྤེལ་ཚུལ་ལ་གསུམ། བླ་ཆེན་གྱི་སྐུ་ཆེ་བའི་ལོ་རྒྱུས། སློབ་
མཆོག་ཇི་ལྟར་བྱུང་ཚུལ། དེ་དག་གིས་གསུང་ངག་སྤེལ་ཚུལ་ལོ། །དང་པོ་ནི། སྔར་བསྙད་
པ་ལྟར། ཕྱི་དར་ལ་སྟོད་སྨད་གཉིས་ནས་དར་ཚུལ་གཉིས་བྱུང་བའི། བླ་ཆེན་ཉིད་ཀྱི་སོ་
ཐར་གྱི་སྡོམ་རྒྱུན་ནི། སྨད་དར་ཉིད་ལ་བརྟེན་པ་ཡིན་ཏེ། དེ་ཡང་། མངའ་བདག་དར་མའི
སྲས་འོད་སྲུང་དང་ཡུམ་བརྟན་གཉིས་ལས། སྔ་མའི་སྲས་དཔལ་འཁོར་བཙན། དེའི་སྲས་
ཁྲི་བཀྲ་ཤིས་བརྩེགས་པ་དཔལ་དང་། སྐྱིད་ལྡེ་ཉི་མ་མགོན་གཉིས། ཕྱི་མ་ལས་སྟོད་ཀྱི་
མགོན་གསུམ་དུ་གྲགས་པ་སྟེ། སྟོད་ནས་བསྟན་པའི་བྱ་བ་རྒྱ་ཆེར་མཛད། སྔ་མ་ལས།
དཔལ་ལྡེ། འོད་ལྡེ། ལྷ་ལྡེ་སྟེ་སྨད་ཀྱི་ལྡེ་གསུམ་དུ་གྲགས་པ་འདིས། དཔལ་ལྡན་གྲོམ་པ་
ལྷ་རྩེའི་ཕོ་བྲང་ན། སྲིད་ཀྱི་དཔལ་འབྱོར་རྒྱས་པའི་སྐབས་ནས། བླ་ཆེན་དགོངས་གསལ་
གྱི་མཁན་བུ། ལོ་སྟོན་རྡོ་རྗེ་དབང་ཕྱུག་ལ་ཕོ་ཉ་མངགས་ནས། རྒྱ་ཤཱཀྱ་གཞོན་ནུ་དང་། སེ་
ཡེ་ཤེས་བརྩོན་འགྲུས་དང་། མྱང་རྡོ་རྗེ་རྒྱལ་མཚན་ལ་སོགས་པའི་དགེ་སློང་བདུན། དགེ་
ཚུལ་གཉིས་དགེ་བསྙེན་གཅིག་སྟེ་བཅུ་སྤྱན་དྲངས་ནས། གྲོམ་པ་རྒྱང་དུ་དགེ་འདུན་གྱི་སྡེ་
བཙུགས། མངའ་འོག་ནས་བྱིས་པ་ཤེས་བརྩོན་དང་ལྡན་པ་རྣམས་བསྡུས་ནས། རྒྱ་ཡིས་
མཁན་པོ། སེ་ཡིས་སློབ་དཔོན། མྱང་གིས་གསང་སྟོན་མཛད་དེ། རབ་ཏུ་བྱུང་བ་ཕྱེད་དང་
སུམ་བརྒྱ་ཙམ་གྱི་སྒོ་ནས། དམ་པའི་ཆོས་འདུལ་བའི་བསྟན་པ་ཉི་མ་ཤར་བ་ལྟར་མཛད་པ་
148



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ཡིན་ལ། དེ་རྣམས་ཀྱི་ནང་ནས་མཆོག་ཏུ་གྱུར་པ་ནི་བླ་ཆེན་ཉིད་ཡིན་པས་སོ། །འོ་ན་བླ་
ཆེན་ཉིད་ཀྱིས། སྤྱིར་གསང་སྔགས། བྱེ་བྲག་ཏུ་ལམ་སྐོར། ཁྱད་པར་གསུང་ངག་རྣམས་ཇི་
ལྟར་གསན་ཅིང་སྤེལ་སྙམ་ན། སྤྱིར་བླ་ཆེན་འདི་ཉིད་ཀྱིས། འཕགས་ཡུལ་དུ་ལན་གཉིས་
དང་གསུམ་བྱོན་ཞེས་ཞ་ལུགས་པ་འདོད་ཅིང་། ས་ལུགས་ལ་ནི། ལན་གཅིག་བྱོན་པའི་
ཡམ་མེ་བ་དེ་ཙམ་ལས་མེད་ལ། གསུམ་བྱོན་ཟེར་བ་འདི་ལ་ཤེས་བྱེད་ཀྱི་ཁུངས་མི་འདུག་
མོད་ཀྱིས། གཉིས་བྱོན་ཟེར་བ་འདི་ལ་ཁུངས་སྒྲིག་ཏུ་ཙམ་ཡོད་གསུངས། གང་ལྟར་ཡང་།
བླ་ཆེན་ཉིད་ཐོག་མར་འཕགས་ཡུལ་དུ་འབྱོན་པའི་རྐྱེན་ནི། ཁྲི་དར་མས་བསྟན་པ་
བསྣུབས་ཚབས་ཆེས་པ་ནས་བསྟན་པའི་མེ་རོ་ཡས་མས་ནས་ཅུང་ཟད་སོས་མོད་ཀྱང་།
ཟབ་མོའི་གནད་ལ་རྨོངས་ཤིང་། རང་དགའི་སྤྱོད་འགྲོས་དབང་བཙན་པ་ཁོ་ན་ལས་བསྟན་
པ་རྣལ་མའི་སོར་ཆུད་པར་མ་གྱུར་པས། མཁན་སློབ་དགེ་འདུན་དང་བཅས་པ་བཀའ་
བགྲོད་ཏེ། ཁྱེད་འདི་རྣམས་ནས་འཕགས་པའི་ཡུལ་དུ་ཆོས་སློབ་ཏུ་འགྲོ་བ་སུ་ཡོད་ཆ་རྐྱེན་
གང་དགོས་མ་ཚང་བ་མེད་པར་སྦྱིན་ནོ་ཞེས་གསུངས་པ་ན། འབྲོག་སྟག་ལེང་གསུམ་གྱིས་
ཁས་བླངས། དེའི་ཚེ་མཁན་སློབ་རྣམས་ཀྱིས། བསྟན་པའི་རྩ་བ་ཡིན་པས་འདུལ་བ། གཞི་
མ་ཡིན་པར་ཕར་ཕྱིན། སྙིང་པོ་ཡིན་པས་དབུ་མ། ཉིང་ཁུ་ཡིན་པས་གསང་སྔགས་སློབ་
ཤོག་ཅིག་ཅེས་པ་བསྟན་པའི་གནད་དམ་སྲོག་འཛིན་པའི་སྙིང་གཏམ་གནད་དུ་དྲིལ་བ་
གནང་། མཁན་པོ་རྒྱ་ཡིས། ལེང་ཡེ་ཤེས་གཞོན་ནུ་ལ་ལྐོག་ཏུ་གསེར་སྲང་བཅུ་གླ་རྩི་རྒྱ་མ་
སོགས་མདོ་ཙམ་ཞིག་གནང་ནས་མང་ཡུལ་དུ་སྔོན་ལ་བླངས། ཁོང་རང་སྐུ་མཚམས་དམ་
དུ་བསྡམས་ནས་སླན་ཆད་སུ་གང་གིས་ཀྱང་ཕྲིན་མ་བྱེད་བསྒོ་བར་མཛད། སློབ་དཔོན་སེ་
མཁྱེན་པ་ཡངས་པས། སྦྱིན་བདག་རྩད་པོ་མཆེད་གསུམ་འཁོར་བཅས་ལ་རྒྱུ་མཚན་ཞིབ་ཏུ་
གླེང་ནས་ཀ་རུ་མ་མང་དུ་བྱུང་བས། འབྲོག་སྟག་གཉིས་ལ་གསེར་སྲང་ལྔ་བཅུ་གླ་རྩི་རྔ་མ་
ཆ་ཟངས་བལ་སོགས་དངོས་པོ་བསམ་གྱིས་མི་ཁྱབ་པ་གནང་། ཡོན་ཏན་དང་བསྟུན་པའི་
149



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
བསུབ་བསྙེན་བསྐུར་བགྱིད་དོ་ཞེས་སྦྱིན་བདག་དང་བཅས་པས་ཆད་བསྒོས་མཛད། དེ་
རྣམས་ཀྱི་བར་ལ་བླ་ཆེན་གྱིས། ཨ་ཙ་ར་ལྷ་བུ་བ་པཎྜི་ཏར་མིང་གདགས་སུ་རུང་བ་ཙམ་
གཅིག་ལ་བིག་བར་ཏིའི་བློ་འཛིན་སྦྱངས་ཏེ་འཕྲལ་སྐད་བྱང་པོ་མཁྱེན། དེ་ནས་འབྲོག་
སྟག་དཔོན་སློབ་བཞི། ཨ་ཙར་ར་གཅིག་དང་ལྔས་ལྡོམ་བུའི་ཆས་སུ་ཞུགས་ནས་བྱོན།
བལ་ཡུལ་མཐིལ་དུ། བལ་པོ་ཞི་བ་བཟང་པོ་ལ་དབང་ལུང་སོགས་ཡན་གར་པར་ནོད། ལོ་
གཅིག་ཙམ་ཆུ་སྙོམས་ཤིང་བཞུགས། འབྲོག་མི་ཆེན་པོ་ནི་ལོ་ཙཱ་མཁས་པའི་མཆོག་ཏུ་གྱུར།
ལེང་གིས་ཀྱང་འཕྲལ་སྐད་ལེགས་པར་ལོབས་ནས་སྟག་ལོས་ནི་ཤེས་སྙིང་རྒྱ་སྐད་དུ་འདོན་
པ་ཙམ་ལས་ཆེར་མ་མཁྱེན། དེ་ནས་བླ་མ་བལ་པོ་པའི་དྲུང་དུ་བསླབ་བྱ་ཞུས་ནས་རྒྱ་གར་
དུ་འགྲོ་བར་བརྩམས་པ་ན། བལ་པོའི་ཞལ་ནས། ཐོག་མར་རྡོ་རྗེ་གདན་དུ་སོང་། བྱང་ཆུབ་
ཆེན་པོ་ལ་གསོལ་བ་ཐོབ། དེ་ནས་བྷི་ཀ་མ་ལ་ཤི་ལ་ཁོ་ན་དེང་དུས་བསྟན་པ་དར་བ་ཡིན་
པས་དེར་སོང་། སྡེ་དེ་ཉིད་ན་མཁས་པ་པཎྜི་ཏ་མཁས་པ་ལྔ་བརྒྱ། དེའི་ནང་ནས་མཁས་པ་
སྒོ་དྲུག །དེ་རྣམས་ཀྱི་མཆོག་ཀྱང་། ཁོ་བོའི་བླ་མ་ཤནྟི་པ་ཉིད་ཡིན་ཏེ། ཁོང་སྔོན་ཆད་རྒྱ་
གར་ནུབ་ཕྱོགས་པ་ཡིན་པ་ལ། དུས་རེ་ཞིག་ནས་བྲི་ཀ་མ་ལ་ཤི་ལར་བསྟན་པའི་བྱ་བ་ལ་
སོང་ཞིག་པར་ཡི་དམ་གྱིས་ལུང་བསྟན། དེའི་ཚེ་གནས་དེའི་གནས་བརྟན་བགྲེས་པོ་ཞིག་
གི་མནལ་ལམ་དུ། སང་ཉིན་རྒྱལ་བའི་བསྟན་པ་ཤར་ཕྱོགས་ལ་འདེགས་པས་ཕྱག་དང་
བསྙེན་བཀུར་གཟོབས་ཤིག་བྱ་བ་བྱུང་ནས། སྐྱ་རེངས་དང་པོ་ལ་གཎྜིའི་སྒྲས་དགེ་འདུན་
བསྡུས་པ་ན། རྨི་ལམ་དེ་ལྟར་ཚུལ་མཐུན་པ་བཅུ་ཙམ་བྱུང་། ནམ་ལངས་པ་ན། ཤནྟི་པ་
དཔོན་སློབ་ལྔ་བཅུ། དཔེ་ཆའི་མཛོ་ཁལ། ཡོ་བྱད་གཞན་གྱི་མཛོ་ཁལ་དང་བཅས་ཏེ་ལམ་
དུ་ཞུགས། དགེ་འདུན་སྦྱིན་བདག་དང་བཅས་པས་བསྙེན་བཀུར་གཟབས་བཞུགས་པར་
གསོལ་ཀྱང་མ་གནང་བར། བྲི་ཀ་མ་ཤཱི་ལར་བཞུད་ནས་གདན་ཕབ་སྟེ། ཤར་སྒོ་སྲུང་སླད་
ནས་ཞག་འགའ་སོང་བ་ན། ཕྱོགས་ཀྱི་དགྲ་བཅོམ་པ་སོ་བདུན་རྫུ་འཕྲུལ་གྱིས་ལྷགས་ནས་
150



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ལུང་སྡེ་བཞི་སོགས། ཆོས་མང་དུ་གསན། སྙན་པའི་གྲགས་པས་ཕྱོགས་ཀུན་ཏུ་ཁྱབ་པར་
སོན་པ་དེ་ཉིད་ཡིན་པས། དེ་ཉིད་ལ་ལེགས་པར་གཏུགས། གཞན་ལྷོ་སྒོ་བ་ངག་དབང་
གྲགས་པ། ནུབ་སྒོ་བ་ཤེས་འབྱུང་བློ་གྲོས། བྱང་སྒོ་བ་ནཱ་རོ་ཏ་པ། དབུས་ཀྱི་ཀ་ཆེན་རིན་
ཆེན་རྡོ་རྗེ་དང༌། ཛྙཱ་ན་ཤི་གཉིས་བཞུགས་པས། དེ་དག་ལའང་ཆོས་ཀྱི་འབྲེལ་ཙམ་ཞུས་
ཤིག་ཅེས་བཀའ་མཆིད་མཐིལ་ཕྱིན་པར་གནང་། བླ་ཆེན་མཆེད་ཟླ་དང་བཅས་པས་ཀྱང་དེ་
ཀ་བཞིན་བསྒྲུབས། རིམ་ཀྱིས་བྲི་ཀ་མ་ཤཱི་ལར་ཕེབས། དེའི་ཚེ་བླ་ཆེན་གྱིས། ཤནྟི་པ་ལ་
མཁན་སློབ་ཀྱི་བཀའ་བཞིན། འདུལ་བ་ཕར་ཕྱིན་དབུ་ཚད་སྔགས་ཀྱི་རིམ་པ་སོགས་ལྷག་
མ་མ་ལུས་པ་ནོད། ཁྱད་པར་སྒོ་དྲུག་ཆོས་འབྲེལ་དུ་གྲགས་པ། ཤནྟི་པ་ལ་མདོ་རྒྱུད་བསྲེ་བ།
ངག་དབང་གྲགས་པ་ལ་གཉུག་མ་དྲན་གསལ། ཤེས་འབྱུང་བློ་གྲོས་ལ་ཕྱི་རོལ་བདུད་ཀྱི་
བར་ཆད་སེལ་བ། ནཱ་རོ་ཏ་པ་ལ་སྡུག་བསྔལ་གསུམ་སེལ། ཛྙཱ་ན་ཤྲི་ལ་འབྱུང་བ་ལུས་
འཁྲུགས་ཀྱི་བར་ཆད་སེལ་བ། རིན་ཆེན་རྡོ་རྗེ་ལ་ཏིང་ངེ་འཛིན་སེམས་ཀྱི་བར་ཆད་སེལ་བ་
རྣམས་ནོད་དེ། མདོར་ན་ལོ་བརྒྱད་ཀྱི་བར་ལ་བསླབ་སྦྱང་སོགས་མཐར་ཕྱིན་པར་མཛད།
དེ་ནས་མི་ཕམ་སྦས་པའི་བཤེས་གཉེན་གྱིས་པོ་ཏ་ལ་ནས་སྤྱན་དྲངས་པའི་ཐུགས་རྗེ་ཆེན་
པོའི་དྲུང་དུ་བྱོན། ས་སྡེ་གཙག་ནས་གསོལ་བ་བཏབ་པས། ཐོ་རངས་སུ་ཆ་བ་ན་ཞལ་
བསྟན། འདི་ནས་ལམ་བར་དུ་བླ་མ་ཞིག་གིས་རྗེས་སུ་འཛིན། བོད་དུའང་ཆོས་སྒོ་སྐྱེལ་
བྱེད་པ་གཅིག་འབྱུང་དེ་མཚམས་ཆོས་ཉན་པའི་སྤྲོས་ཆོད་ལ། འཆད་པ་ཉམས་སུ་ལེན་པ་
ཁོ་ན་གྱིས་ཞེས་པའི་ལུང་བསྟན་ཐོབ། ཐུགས་སྤྲོ་བཞིན་པས་ཚུར་བྱོན་པའི་ལམ་བར་ཀུ་བ་
ཚལ་བྱ་བའི་ནགས་སུ་སླེབས། ནགས་གསེབ་ནས་མཁར་སིལ་གྱི་སྒྲ་སྙན་ཐོས། དེའི་
མོད་ལ། དགེ་སློང་ཆོས་གོས་གསུམ་ལྡན་འཁར་སིལ་ཐོགས་པས། ཤིང་ལ་འཁར་སིལ་
བསྣུན་པ་ན། ཤིང་གི་ལྷ་མོས་ལུས་མི་མངོན་བཞིན་དུ་ལག་པ་དཀར་འཇམ་རྒྱན་གྱིས་སྤྲས་
པས་བསོད་སྙོམས་ཕུལ། ཤིང་ལོས་ཆབ་འདྲེན་པ་མཐོང་བས། ཐུགས་རྗེ་ཆེན་པོའི་ལུང་
151



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
བསྟན་ཐོག་ཏུ་བབས་སམ་སྙམ། ཐུགས་མཆོག་ཏུ་སྤྲོ་ནས་ཞབས་ལ་འཇུས་ཏེ་རྗེས་སུ་
གཟུང་བར་ཞུས་པས་དེ་བཞིན་གནང་སྟེ། ཧ་ཏེ་ཞེས་བྱ་བ་ཚོང་འདུས་ཆེན་པོ་དང་ལྡན་པའི་
གྲོང་དང་ཁད་ཉེ་བའི་གནས་སུ་སོན། གསང་སྔགས་ཀྱི་གདམ་པ་འདྲ་ཞུ་བར་གསོལ་བས།
ངའི་གདམས་པ་ལ་ང་རང་གིས་དབང་བྱེད་དགོས་གསུངས། དྷ་ཏེ་ནས་ཡོ་བྱད་བསྒྲུབས་ཏེ།
དགེས་པ་རྡོ་རྗེའི་དབང་ནུབ་གསུམ་མ་ཞིག་གནང་ཞིང་གདམས་ངག་ཀྱང་གནང་སྟེ། བླ་མ་
ཆེན་པོའི་རྒྱ་གར་ལ་བྱོན་ཚུལ་གཅིག་ཁོ་ནར་བྱེད་ན། འདི་ཉིད་ཀྱི་ཚེ་ལོ་བཞི་བཞུགས་ནས་
གདམས་པ་ནོད་ཚུལ་གླེང་ལ། འོན་ཀྱང་གཉིས་བྱོན་པར་འཆད་ན། འདིར་དབང་གདམས་
ངག་དེ་ཙམ་ཞིག་ནོད་ནས། བླ་མའི་ཞལ་ནས། ང་ལ་དགོས་འདོད་མི་མ་ཡིན་མཆོག་སྨན་
གྱིས་སྒྲུབ་པས། ཡོ་བྱད་ཀྱིས་འཕོངས་པ་མིན་མོད། གསང་སྔགས་རྟེན་འབྲེལ་གྱི་ཆེ་བ་ལ།
ཡོ་བྱད་དགོས་པས། བོད་དུ་སོང་ལ་གསེར་ལ་སོགས་པའི་དངོས་པོ་སྒྲུབས་ལ་ལོ་གསུམ་
ལ་འཁོར་བ་གྱིས། གདམས་ངག་དེ་དུས་སྟེར། བར་ཆད་མི་འབྱུང་བར་ལྷས་བྱིན་གྱིས་
བརླབས་འདུག་པ་གསུངས། དེ་བཞིན་འཚལ། དེ་བར་བླ་མ་གར་བཞུགས། མཚན་དངོས་
ཇི་ལྟར་ལགས་ཞུས་པས། ང་རྒྱལ་པོ་ཙ་ན་ཀས་ཡུན་རིང་པོ་ནས་གསོལ་བ་བཏབ་པས། ལོ་
བདུན་ཁོའི་ཁབ་ཏུ་སྡོད། དེ་ནས་དཔལ་གྱི་རི་ལ་འགྲོ། གསང་བའི་མིང་ནི། པྲཛྙཱ་ཨིཎྜ་རུ་
རྩི་ཏ་སྟེ། ཤེས་རབ་ཀྱི་དབང་པོ་གསལ་བའམ་མཛེས་པ་ཡིན་ལ། ད་ལྟ་ནི་དཔའ་བོའི་རྡོ་རྗེ།
གསུམ་པ་རྗེ་བཙུན་ས་སྐྱ་པས་ཤིན་ཏུ་དར་ཚུལ་ལ་གསུམ་སྟེ། རིང་རྒྱུད། ཉེ་རྒྱུད།
ཤིན་ཏུ་ཉེ་རྒྱུད་དར་ཚུལ་ལོ། །དང་པོ་ནི། རྗེ་ས་སྐྱ་པ་ཆེན་པོས། དགུང་ལོ་ཉི་ཤུ་རྩ་བརྒྱད་
བཞེས་པའི་ཚེ། རྗེ་ཞང་དགོན་པ་བའི་དྲུང་དུ་གསུང་ངག་གསན་ནས་ལོ་བཞི་སོང་བ་སོ་
གཉིས་པའི་སྟེང་དུ་ཡོངས་སུ་རྫོགས་ནས་བསྒྲུབས་པའི་ལུང་སྦྱིན་པ་ཡིན་ཏེ། དེ་ཡང་དགུང་
ལོ་བཅུ་གཉིས་པའི་ཚེ། བླ་མ་བ་རི་བ་བསྟེན་ནས་འཇམ་དཔལ་བསྒྲུབས་པས་ཐོག་མར་མི་
གཡོ་བ་ཞལ་གཟིགས། དེ་ནས་ད་ལྟ་འཇམ་དཔལ་བྲག་ཕུག་ཏུ་གྲགས་པར་འཕགས་པ་
152



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
འཇམ་དཔལ་གཙོ་འཁོར་གསུམ་པ་ཞིག་ཞལ་བསྟན་ནས། ཞེན་པ་བཞི་བྲལ་ལ་སོགས་
པའི་ཆོས་ཚུལ་བསམ་གྱིས་མི་ཁྱབ་པ་ནོད། དེ་ནས་རོང་ངུར་སྨྲིག་ཏུ་བྲང་ཏི་དར་མ་སྙིང་པོ་
ལ་མངོན་པ། ཉང་སྟོད་དུ་ཁྱུང་རིན་པོ་ཆེ་གྲགས་ལ་ཚད་མ། གནམ་ཁ་འུར་དར་བ་རྒྱལ་
མཚན་སྐུ་མཆེད་ལ་གསང་འདུས། སྒྱི་ཆུར་འཁོན་དགྲ་ལྷ་འབར་རམ་ཤཱཀྱ་འབར་རམ་
དཀོན་མཆོག་འབར་ལ་ཀྱེ་རྡོར། ན་ལ་རྩེར་མལ་ལོ་ཙཱ་བ་ལ་བདེ་མཆོག་གསན་པ་ཡིན་
མོད་ཀྱི། སྐབས་ཀྱི་གཙོ་བོ། རྗེ་འདི་ཉིད་སྐྱི་ཆུར་བཞུགས་པའི་ཚེ། དབུགས་ཞེས་བྱ་བའི་
མདོག་གི་ས་ཆར་བླ་མ་སེ་ཆོས་འཁོར་གྱི་གཙོ་བོར་སྤྱན་དྲངས་པའི་སྐབས་གཅིག་ཏུ་བླ་
ཆེན་སོགས་སྐྱི་ཆུ་བའི་གྲྭ་པ་ཁ་ཡར་གྱིས་བལྟར་ཕྱིན་པས། བླ་མ་སེ་བཤད་རྒྱུད་མང་པོ་
གསུང་ཞིང་། གྲྭ་པ་རྣམས་ལ་རིམ་བཞིན་དུ། དྲི་རྟོག་ཞིབ་པར་མཛད། བླ་ཆེན་གྱི་ཐད་དུ་
རླུང་ལྟས་ལེགས་པར་བརྟགས་ནས། ཁྱེད་གང་པ་ཡིན་གསུངས། འཁོན་གྱི་སྲས་དོད་ཡིན་
པ་ཞུས་པས། ཁྱེད་གཞོན་ནུ་མ་ལ་རྫུན་ཆེ། ངའི་བླ་མ་ལ་སྲས་མི་མངའ་གསུངས། བྲང་
རོགས་རྡོ་རྗེ་འོད་ཀྱིས་སྲས་ཡིན་ཚུལ་ཞིབ་པར་གླེང་པས། མི་གསོན་གཤིན་མི་འཕྲད་ཟེར་
ཏེ་རྫུན་དུ་འདུག་གསུངས་ནས། ཞལ་སྤྲད་ཅིང་ཤིན་ཏུ་དགེས་པར་མཛད་ནས། ཞག་
འགའ་དབུ་སྔས་སྦྲེལ། གསུང་ངག་རིན་པོ་ཆེའི་རྩ་བ་གསལ་བྱེད་འཕྲོས་དོན་སོགས་ཀྱི་
ཁོག་སྒྲིབས་ལམ་མེ་བ་གཅིག་གནང་། ང་རྒད་པོ་གོག་པ་འདི་ལ་ཆོས་ཡོད་དོ་མྱུར་དུ་བྱོན།
སང་ང་འཆི་ཉེན་ཡོད་དོ་གསུངས།
བླ་ཆེན་གྱིས། སྐྱི་ཆུར་བྱོན་ནས། དེ་འཕྲལ་འབྱོན་པར་བརྩམས་པ་ན། བྲང་རོགས་
རྡོ་རྗེ་འོད་ན་རེ། བླ་མ་འདི་པ། ངེད་ཐམས་ཅད་བས་ཁྱེད་ཁོ་ན་ལ་རྩིས་ཆེ་བར་འདུག་པས་
བླ་མ་ལ་ཞུས་ན་འཐད་ཟེར། ཕྱག་རྟེན་ཡང་མེད། རྗེས་སུ་མཇལ་བས་ཆོག་གསུངས་པས།
དར་ལྗང་ཁ་གང་བཏོན་ནས་ཕྱག་རྟེན་འདི་ལ་མཛོད། ཅིས་ཀྱང་མཇལ་ལོ་ཟེར་ནས།
ཐུགས་འཐད་པོ་མིན་པ་གཅིག་ལ་དྲུང་དུ་བྱོན་ནས་ཞུས་པས། སེ་ལྕེ་ལ་རེ་བྱ་བ་རྫུན་ཆེ་
རྗེ
ང
ས་ཟས་
153



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ངའི་བླ་མ་མངའ་རིས་པའི་ཆོས་ཀྱི་དྲལ་དྲུལ་འདྲ་སྒྲུགས་ནས་འཆད་པ་ཡིན། དེ་ལ་ཡོན་
ཏན་ཅི་ཡང་མེད། རྒྱུད་གཉན་པོའི་འཕྲོ་མ་གཅོད་གསུངས་ནས་མ་གནང་། འོ་ན་ས་སྐྱར་
ཆས་འདྲ་སྒྲུབ་ཏུ་འགྲོ་བར་ཞུ་ཞུས་པས། མཉེས་པོ་རང་མིན་པ་གཅིག་ལ་གནང་ནས་ས་
སྐྱར་བྱོན་ཏེ། དེ་ལྟ་བུ་འཕྲལ་བླ་མ་ཕན་ཚུན་གྱི་ཕྲག་དོག་ལྟ་བུར་སྣང་བས། བླ་མ་སེ་མྱུར་
དུ་སྐུ་འདའ་བས་ལམ་ཡོངས་རྫོགས་མི་འབྱུང་ཞིང་། བླ་མ་ཞང་ལ་ཡོངས་སུ་རྫོགས་པའི་སྒོ་
ནས་ཕན་འདོགས་དཔག་མེད་འོང་བའི་ཕྱིས་འབྱུང་གི་རྟེན་འབྲེལ་ཁྱད་པར་ཅན་གཟིགས་
པ་ཡིན་གསུངས། དེ་ནས་ཉེ་བར་བླ་མ་སྒྱི་ཆུ་བ་སྐུ་འདས། ཞལ་ཆེམས་བཞིན་རབ་ཏུ་བྱུང་
བར་དགོངས་པ། བླ་མ་གནམ་ཁའུ་བའི་གསུང་གིས། ཕྱིས་འབྱུང་གི་རྟེན་འབྲེལ་གཅིག་
ཡོད་པས། རབ་བྱུང་མ་བྱས་པ་ཕན་ཆེ། ཁོང་གཤིན་པོ་ལས་ང་གསོན་པོ་ངག་བཙན། ངའི་
དམ་ཚིག་ལས་འདས་ན་ཆོས་སྐྱོང་གི་ཆོ་འཕྲུལ་འོང་ཞེས་ཞི་དྲག་གི་ངོས་ནས་བཟློགས་ཏེ།
སྲས་བརྒྱུད་ཀྱི་ཆོས་རྒྱུད་དྲི་མ་མེད་པ་དར་རྒྱས་སུ་བྱེད་པའི་རྟེན་འབྲེལ་ཁྱད་པར་ཅན་
གཟིགས་པ་ཡིན་གསུངས། དེ་ནས་སྐབས་གཅིག་ཏུ། བླ་མ་ཞང་ལ་གསུང་ངག་ཞུ་བར་
བཞེད་ནས། བླ་མ་གནམ་ལ་ཞུས་པས། སྒོམ་ཆེན་པ་འདི་ཚོ་རྫུན་ཆེ། ཆོས་ལ་དུམ་བུ་མང་
པོ་བྱས་ནས། ལྷག་ཡོད་རིའི་མནའ་སྐྱེལ་བ་སྐད་བྱེད། སྒོམ་ནུས་ན་གསང་བ་འདུས་པའི་
སྒྲུབ་ཐབས་བསྟན་པའི་ནོད་རྫས་སྒོམས་གསུངས་པ་ལ། བདག་རང་ལ་ཡིད་ཆེས་གཅིག་
བདོག་ཞུས་པས། འོ་ན་སོང་གསུངས་ནས་གནང་། དེ་ནས་ཇོ་སྲས་རྒྱལ་པོ་དང་གཉིས་
ཀྱིས། ཁྲབ་སྟོང་རི་བ་གཅིག་བསྣམས་ནས་དིངས་སུ་ཕེབས། རྒན་མོ་གཅིག་ལ། བླ་མ་
ཞང་གང་ཡིན་དྲིས་པས། ཕ་གི་ཡིན་ཟེར་ནས། ཐགས་མ་འདྲའི་གསེབ་ན། གཏམ་ཆལ་
ཆོལ་འདྲ་གསུངས་རལ་ཅོག་གྱོན་ཞིང༌། ཤམ་ཐབས་མེད་པར་ཤང་འགག་བསྣམས་པ་
གཅིག་འདུག །ཀོ་མོག་གཅིག་ཏུ་སྤྱན་དྲངས་ནས་ཕྱག་ཕུལ་བས། ཁྱེད་ནི་གསར་མ་གཅིག་
འདྲ་ན། རྟོག་པའང་ཆེ་བ་ཡིན། ཁྱེད་ནོར་གསུངས། ཁྲབ་ཕུལ་བས། ད་ཅིར་བཟླས། ང་
154



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
རང་ཡང་བུན་ལེན་པ་གཅིག་ཡིན་གསུངས། དེ་མ་ལགས་བདག་གསུང་ངག་རིན་པོ་ཆེ་ཞུ་
འདོད་པ་ལགས་གསུངས་པས། དེ་འདྲའི་མིང་ཙམ་ཡང་ད་ལན་མིན་པ་ཐོས་མ་མྱོང་། ང་
རྫོགས་ཆེན་ཙ་མུན་དང་། བྲམ་ཟེའི་སྐོར་ལ་མཁས་པ་གཅིག་ཡིན། སྐོམ་སིང་དང་། གནས་
ཁང་ཡང་མེད་དོ། །ཉི་མ་སྔ་བ་ལ་བཞུད་གསུངས་ནས་མ་གནང་བ་ལ། ཡོད་དོ་བླ་མ་སེ་
གསུང་བ་ལ། བླ་མ་རྫུན་གསུང་བར་འདུག་སྙམ་ནས་ཕ་ཚད་དུ་བྱོན་པས། འོད་མཆོག་གི་
ཕ་ཞང་སྐྱབས་སེས། ད་ཅིའི་དེ་ནི། བླ་མ་སེ་དགེས་པའི་ཇོ་སྲས་ས་སྐྱ་པ་དེ་འདྲ་ན་ཞུས་
པས། འོ་ན་དམ་ཚིག་གི་ཉེས་པར་འགྱུར་ཉེན་ཡོད་པས་ཟློག་གསུངས་ནས། ཐུགས་དགྱེས་
པར་མཇལ་ཏེ་གསུང་གླེང་ཞིབ་པར་མཛད། ད་ལན་འདིར་ཉ་མ་རྣམས་ལ་ཆོས་གཅིག་ཀྱང་
བཤད་དགོས་ཡོད་ཅིང་བསམ་མནོ་འདྲ་ཡང་བཏང་དགོས་པ་ཡོད། སེ་སྟོན་རྡོར་དབྱུང་
གིས་པཎ་ཆེན་དང་པཎ་ཆུང་མང་པོ་སྤྱན་དྲངས་ནས་ཆོས་འཁོར་བྱེད་པའི་སྐབས་སུ། རྣལ་
འབྱོར་པའི་བཤད་ཉན་སྐུད་པ་འགུགས་པ་འདྲ་བ་འདི་མི་མཛེས། སྟོན་བྱོན་ཅིག་ཚང་བར་
བགྱིད་དོ་གསུངས་ནས་དུས་བཏབ། སྟོན་དེ་བཞིན་དུ་བྱོན་ནས། གསུང་ངག་རིན་པོ་ཆེ་
རྒྱུད་གསུམ་ལམ་སྐོར་ཆ་ལག་དང་བཅས་པ་ལོ་བཞི་ལ་ཚང་བར་གསན་པ་ཡིན་ལ། ཁྲིད་
ཀྱི་སྐབས་སུ། བླ་མའི་ལྗགས་ཅུང་ཟད་སྐྲང་བ་ལ། ང་ཚོའི་བར་ན་དམ་ཚིག་གི་སེལ་ཅུང་
ཟད་འདུག་པས། ཡི་གེ་བརྒྱ་བ་ཟློས་གསུངས་ནས་དེ་བཞིན་མཛད་པས་སངས། སྒྲུབ་པའི་
ལུང་སྦྱིན་ནས། སྐུའི་བཀོད་པ་བྱ་དང་རི་དྭགས་སུ་སྤྲུལ་བ་དང་། སྐྱིལ་ཀྲུང་གིས་དིངས་ཀྱི་
གཞུང་ཁེབས་པ་སོགས་བསྟན་ནས། ངེད་སྤུན་གྱིས་ཀྱང་། ལོ་བཅོ་བརྒྱད་ཀྱི་བར་དུ་བླ་
མའི་དྲུང་དུ་བསྡད་ཀྱང་། ལན་གསུམ་སྒྲོ་འདོགས་གཅོད་དུ་འགྲོ་དགོས་པ་བྱུང་། ཡི་གེས་
ཤེས་པའི་ཆོས་མིན་པས། སྒོམ་ལ་འབུངས། བསྒོམས་ཉམས་ཀྱིས་སྤྲོས་པ་ནང་ནས་ཆོད་ན།
ཚིག་གི་མདུད་པ་ཕྱི་ནས་མི་འགྲོ་ཁ་མེད་ཡིན། ལོ་བཅོ་བརྒྱད་ཀྱི་བར་དུ་ཡོད་པའི་མིང་ཙམ་
ཡང་མ་ཟེར། དེ་ནས་འཆད་དམ་ཡི་གེར་འབྲི་ཁྱོད་རང་ཆོས་ཀྱི་བདག་པོ་ཡིན་ནོ། །ཞེས་
155



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།།
སོགས་ལུང་བསྟན་དཔག་མེད་མཛད་དེ། རིང་རྒྱུད་ལས་དར་ཚུལ་ལོ། ། །
གཉིས་པ་ཉེ་རྒྱུད་ནི་རྗེ་ས་ཆེན་དགུང་ལོ་ཞེ་བཞི་བཞེས་དུས་ཟེར་ཡང་། ཞེ་བདུན་གྱི་
སྟེང་དུ་གསན་པ་དག་གསུང་སྟེ། དེ་ཡང་གུང་ཐང་དུ་དུག་བྱུང་བའི་དུག་རོ་ལངས་ནས། ཟླ་
གཅིག་ཙམ་གྱི་བར་དུ་བསྙེལ་བས་སྔར་གྱི་ཆོས་ཐམས་ཅད་བསྙེལ། གྲོགས་ལ་དྲི་ས་ནི་
མེད། རྒྱ་གར་དུ་ཕྱིན་ཡང་ཇི་ལྟར་ཡོད་ཆ་མེད་སྙམ། ཐུགས་ཅུང་ཟད་མ་བདེ་ནས། འཇམ་
དཔལ་བྲག་ཕུག་ཏུ་སྐུ་མཚམས་བསྡམས། བླ་མ་ལ་གསོལ་བ་དྲག་ཏུ་བཏབ་པས། ཇི་ཞིག་
ནས་རྗེ་དགོན་པ་པ་མནལ་ལམ་དུ་བྱོན་ནས་ཆོས་གསུངས། ཐུགས་ཅུང་ཟད་སྤྲོ་ནས་
གསོལ་བ་དྲག་ཏུ་བཏབ་པས། རྗེ་དགོན་པ་པ་དངོས་སུ་བྱོན་ནས་ཆོས་གསུངས་པས། ཆོས་
ཐམས་ཅད་ཐུགས་ལ་གསལ་ལེ་དྲན། དེ་ནས་ཀྱང་ཐུགས་ཆེས་སྤྲོ་ཞིང་གསོལ་བ་ཆེས་ཆེར་
བཏབ་པས། ཐོ་རངས་ཁ་རྣལ་འབྱོར་དབང་ཕྱུག་བིརླ་པ་ཞབས་སྐྱིལ་ཀྲུང་ཕྱག་ཆོས་འཁོར་
གྱི་ཕྱག་རྒྱ་མཛད་པ། གཡས་སུ་ཤར་ཕྱོགས་ནག་པོ་པ་ཞབས་སྐྱིལ་ཀྲུང་། གཡས་བ་མེན་
གྱི་རྭ་དང་། གཡོན་ཐོད་པ་བདུད་རྩིས་གང་བ་འཛིན་པ། གཡོན་དུ་ག་ཡ་དྷ་ར་ན་བཟའ་
དཀར་པོ་ལྡིང་གོན་མཛད་ནས་རྡོ་དྲིལ་ཐུགས་ཀར་བསྣོལ་བ། རྒྱབ་ཏུ་ཀོ་ཊ་ལིང་པ་པུས་མོ་
བཙུགས་ནས་གདུགས་འཛིན་པ། མདུན་དུ་བི་ན་ས་སྟེ་ནགས་ཁྲོད་པ། ཐལ་མོ་སྦྱར་ནས་
བདུད་རྩི་འབུལ་བ་སྟེ། གཙོ་འཁོར་ལྔ་ས་དཀར་པོ་རྒྱབ་ཡོལ་དུ་མཛད། ཡ་གི་མོན་བྲོག་
ནས། མ་གི་འབལ་བྲོག་གི་བར་སྐྱིལ་ཀྲུང་གིས་ཁྱབ་པར་མཛད་ནས། འདི་རྣམས་ཐམས་
ཅད་ང་དབང་གསུང་ཞིང་བྱོན་ནས་ཞལ་བསྟན་པས་ཐུགས་ལ་རྣམ་པར་མི་རྟོག་པའི་ཏིང་ངེ་
འཛིན་བསམ་གྱིས་མི་ཁྱབ་པ་འཁྲུངས། ཨ་ལ་ལ་སྟེ་ཞེས་སོགས་པའི་བསྟོད་པ་མཛད། དེ་
ནས་ཟླ་བ་གཅིག་གི་བར་དུ་འཚོ་བ་ཟུར་ནས་བླངས་ཤིང་། སྐུ་མཚམས་བསྡམས་ནས།
གཙོ་འཁོར་ཅི་རིགས་པར་བྱོན་ཞིང་། བླ་མེད་ཀྱི་རྒྱུད་སྡེ་བདུན་ཅུ་རྩ་གཉིས་སམ། བླ་མེད་
དང་འབྲེལ་བའི་དབང་བྱིན་རླབས་སོགས་ཀྱི་ཆོས་སྣ་བདུན་ཅུ་རྩ་གཉིས། ཁྱད་པར་དུ་
༽ 56



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ལྕགས་རི་མི་འདའ་བའི་ཟབ་ཆོས་བཞི་ལ་སོགས་པ་གསན་པ་ཡིན་ཏེ། འདི་དག་གི་ཚུལ་ནི།
རྗེ་བཙུན་གྱིས་སྒ་ཀྱོག་ལ་བསྡམས་པ་ནང་ཅུང་ཟད་ཡོད་ཅིང་། གསལ་བར་ནི་ཞུ་བྱས་ཀྱི་
ཡི་གེ་ན་ཡོད་པ་བཞིན་གསུངས་ལ། འདིར་གནད་ཀྱི་གཙོ་བོ་ནི། རྗེ་བཙུན་སྐུ་མཆེད་ཀྱིས་
བརྡ་ཚིག་གི་དོན་བཀྲོལ་ནས་གསུངས་ཏེ།
དེ་ཡང་ཡེ་ཤེས་ཟླ་བ་དྲི་མེད་མིག་ལ་ཤར། །སྡེ་སྣོད་གསུམ་གྱི་ཡོན་ཏན་གསལ་བར་
བྱས། །རྒྱ་མཚོའི་གཏིང་དུ་ནོར་བུ་བཞིན་དུ་མཛེས། །བློ་དང་ལྡན་པས་རྟོགས་འགྱུར་
གཞན་གྱིས་མིན། །ཞེས་པ་འདི། རྗེ་སའི་ཚིགས་བཅད་གཅིག་དང་འབྲེལ་ནས་གླེགས་
བམ་དཀར་ཆག་གི་དཔེ་ལ་ལའི་མཇུག་ཏུ་བྲིས་ཡོད་པས། རྗེ་པའི་གསུང་ཡིན་ནོ་སྙམ་དུ་
འཁྲུལ་པའང་ཡོད་མོད་ཀྱི། དངོས་ལ་སློབ་དཔོན་རིན་པོ་ཆེའི་གསུང་ཡིན་ལ། དེའི་དོན་
བཀྲོལ་ནས། ཟླ་བས་ནི་གཅིག་གི་གྲངས་མཚོན་པས། ཡེ་ཤེས་ལྔ་ལྡན་གྱི་གཅིག་རྡོ་རྗེ་
འཆང་ཆེན་ཏེ། རྒྱུད་པ་ཀུན་གྱི་ཐུགས་ས་དང་པོའོ། །མིག་གིས་གཉིས་ཀྱི་གྲངས་འཛིན་
པས་རྒྱུད་པ་གཉིས་པ་བིརླ་པ་སྟེ། གཙོ་བོ་ཡབ་ཡུམ་གཉིས་སུ་མེད་པའི་བྱིན་རླབས་ཀྱི་འོད་
དཀར་དྲི་མ་མེད་པ་དེར་ཤར་བའོ། །སྡེ་སྣོད་ནི་གསུམ་གྱི་གྲངས་འཛིན་པས་བརྒྱུད་པ་
གསུམ་པ་བླ་ཆེན་ས་སྐྱ་པ་ཆེན་པོ་སྟེ། དེ་ཉིད་ཀྱི་ཡོན་ཏན་གྱི་ནོར་བུ་གསལ་བར་མཛད་
པའོ། །རྒྱ་མཚོ་ནི་བཞིའི་གྲངས་འཛིན་པས་རྒྱུད་པ་བཞི་པ་སློབ་དཔོན་རིན་པོ་ཆེ་སྟེ། དེ་
ཉིད་ཀྱི་ཐུགས་མཚོར་ཆུད་པས། རྒྱ་མཚོའི་ནོར་བུ་ལྟ་བུར་ཤིན་ཏུ་མཛེས་ཤིང་དགོས་འདོད་
སྩོལ་བའོ། །ཚུལ་འདི་ལྟ་བུའི་ཉེ་རྒྱུད་ཀྱི་དོན། བློ་དང་སྐལ་བ་དམན་པས་མི་རྟོགས་པས།
སྐྱེས་དང་སྦྱངས་པའི་རྣམ་དཔྱོད་དང་སྐལ་བ་མཆོག་དང་ལྡན་པས། ཁོངས་སུ་ཆུད་ནས་
རྩོལ་བ་རབ་ཀྱིས་བླངས་ཤིང་བཤད་སྒྲུབ་ཀྱི་རྒྱལ་མཚན་གྱི་ཏོག་ཏུ་གཟུང་བར་བྱ་བ་སྟེ།
བརྡ་འགྲོལ་དང་པོའོ། །
བརྡ་ཚིག་གཉིས་པ་ནི། རྗེ་བཙུན་རིན་པོ་ཆེ་ལ། རམ་ལྡིང་མ་བ་འབྱུང་གནས་རྡོ་
15



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
རྗེས། ཁྱེད་ལ་བརྒྱུད་པ་མཆོག་གཅིག་ཡོད་འདུག་པ། བརྒྱུད་པ་ཁྱད་པར་ཅན་དང༌།
བརྒྱུད་པ་དེ་ཉིད་ལ་ཡོན་ཏན་ཕུན་སུམ་ཚོགས་པ་མངའ་ཚུལ་གཅིག་ཅིས་ཀྱང་གནང་
དགོས་ཞུས་པས། བླ་མེད་ཕྱོགས་ནི་རིས་བསྒྱུར་མིག་བཅས་པ། །རིག་བྱེད་ཀྱིས་གསལ་
ལག་པས་མེ་ལ་བསྒོ། །དེ་འོད་ཀུན་གསལ་ཆུ་གཏེར་འབྱུང་བར་བབས། །བློ་ལྡན་དོན་འདི་
ཤེས་ན་སྨྲ་བར་གྱིས། །ཞེས་ལན་དུ་གསུངས་པ་ཡིན་ལ། ཕྱིས་སྟོང་ཐུན་ས་བཅད་དུ་འཇུག་
པར་མཛད་པ་འདི་ཉིད་ཡིན་ནོ། །འདིའི་བརྡ་འགྲེལ་མཛད་པ་པོ་ནི་མ་བྱུང་སྟེ། བདག་ཆེན་
རིན་པོ་ཆེ་སྐྱེས་ལྷས་ཀྱི་འཕགས་པ་བྲག་ཕུག་ཏུ་ཐུགས་དམ་ལ་བཞུགས་པའི་སྐབས་
གཅིག་ཏུ། ཆོས་རྗེ་ཀུན་མཁྱེན་གྱིས་མཇལ་དུ་བྱོན། སྐུ་མཚམས་དམ་ཡང་། ཐུགས་དགེས་
པས་མཇལ། ཟབ་མོའི་དོན་ལ་འབེལ་གཏམ་ཁོ་ན་མཛད་པའི་མུ་དེར། ཁྱེད་ཀྱིས་རམ་ལྡིང་
མ་བ་ལ་གནང་བའི་བརྡ་ཚིག་འདིའི་དོན་རྟོགས་སམ་འདི་གནད་དུ་ཆེ་བ་ཡིན་གསུངས་
པས། བདག་གིས་ཞིག་པ་མ་ཆུད་གསུངས་ནས། དཔལ་ལྡན་ས་སྐྱའི་བར་ལ། ཨ་བླ་མེད་
ཕྱོགས་ནི་ཞེས་ཡང་ཡང་གསུངས། ས་སྐྱར་ཕེབས་མ་ཐག ནཱ་རོ་པཎེ་བཤེས་གཉེན་གྲགས་
ཀྱིས་བཞེངས་པའི་རྗེ་པའི་སྐུ་འདྲའི་དྲུང་དུ་གསོལ་བ་དྲག་ཏུ་བཏབ་པས། ཐུགས་ལ་བརྡ་
དོན་གསལ་དྲན་ནས། བརྡ་འགྲེལ་ངེས་པའི་དཔལ་སྟེར་ཞེས་པ་མཛད། དེ་བཞིན་དུ་ཆོས་
རྗེ་རྡོ་རྗེ་རྒྱལ་མཚན་དང་། སྲིད་པ་ཀུན་བློ་སོགས་ཀྱི་ཡང་བརྡ་འགྲེལ་རེའང་འབྱུང་མོད།
རང་རེའི་བརྒྱུད་པ་འདིའི་ལུགས། བདག་ཆེན་རྡོ་རྗེ་འཆང་གི་གསུང་བཞིན་འདི་ལྟར་
མཛད་དེ་བླ་མེད་ནི། བླ་མེད་ཀྱི་རྒྱུད་དམ་བླ་མེད་དང་འབྲེལ་བའི་ཆོས་སྣ། ཕྱོགས་ནི་
བཅུའི་གྲངས་འཛིན་ཏེ་བཅུ། རི་ནི་བདུན་ཏེ། དེས་བསྒྱུར་བས་བདུན་བཅུ། མིག་ནི་གཉིས་ཏེ།
བདུན་བཅུ་རྩ་གཉིས། རིག་བྱེད་ནི་བཞི་ཡིན་ལ། འདི་བླ་མེད་ཀྱི་རྒྱུད་དང་མན་ངག་གཉིས་
ཆར་ལ་ཉེ་རྒྱུད་སྟོན་བྱེད་ཡིན་པས། རྒྱུད་ནི་འཆད་ཐབས་བཞི་དང་། མན་ངག་ནི་སྙན་
བརྒྱུད་བཞིའི་སྒོ་ནས་གསལ་བར་མཛད་པ་སྟེ། ལག་པ་གཉིས་པ་རྣལ་འབྱོར་དབང་ཕྱུག་
158



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
གིས། མེ་གསུམ་པ་བླ་ཆེན་ས་སྐྱ་པ་ལ་བསྒོས་པའོ། །དེའི་ཕྲིན་ལས་ཀྱི་འོད་ཕྱོགས་ཐམས་
ཅད་དུ་གསལ་བར་མཛད་ནས། ཆུ་གཏེར་བཞི་པ་སློབ་དཔོན་རིན་པོ་ཆེ་ལ་བབས་ཤིང་།
འབྱུང་བ་ལྔ་པ་རྗེ་བཙུན་རིན་པོ་ཆེ་ཉིད་ལ་བབས་སོ། །དེས་ནི་བརྡ་ཚིག་གཉིས་པའི་དོན་
བཀྲོལ་བ་སྟེ། ཉེ་རྒྱུད་དུས་ནམ་གྱི་ཚེ་དང་། ཚུལ་ཇི་ལྟར་དུ་བྱུང་བ་བསྟན་པའོ། །
དེ་ལྟ་བུའི་བླ་ཆེན་ཉིད། སྲས་རྗེ་བཙུན་སྐུ་མཆེད། དབོན་ཆོས་རྗེ་པ་ཁུ་དབོན་འཇམ་
དབྱངས་དོན་ཡོད་རྒྱལ་མཚན་སྐུ་མཆེད་དེ་བདུན་པོ་འདི་ནི། དཔལ་ལྡན་ས་སྐྱ་པའི་གདུང་
རྒྱུད་རིན་པོ་ཆེ་ལ་འཇམ་དབྱངས་བདུན་རྒྱུད་ཅེས་ཡོངས་སུ་གྲགས་པ་དེ་ཉིད་ཡིན་པས།
དེ་དག་གི་ཡོན་ཏན་གྱི་ཁྱད་པར་ནི་ཇི་ལྟ་བུ་ཞེས་ཚོལ་བའི་ངལ་བ་ནི། བློ་དང་ལྡན་པ་དག་
ལ་དོན་མེད་པ་ཡིན་མོད། འོན་ཀྱང་གདུལ་བྱའི་སྣང་ངོ་དང་བསྟུན་ནས་ངོ་མཚར་བའི་ཆ་
ཤས་ཇི་ལྟར་འཚམས་པར་བསྟན་ཚུལ་ཅུང་ཟད་ཙམ་གཉིས། ཐད་སོ་ཐད་སོའི་བགོ་སྐལ་
དུ་གསུངས་ཏེ། དེ་ཡང་བླ་ཆེན་ཉིད་ཀྱིས་གླིང་འདི་ཉིད་དུ་སྐུའི་བཀོད་པ་དྲུག་བསྟན་ནས།
མཐའ་ཡས་པའི་འགྲོ་བའི་དོན་མཛད་པ་དང་། འཇམ་དབྱངས་དང་བིརླ་པ་ལས་མདོ་རྒྱུད་
ཀྱི་ཟབ་མོའི་གནད་ཐམས་ཅད་ཐུགས་སུ་ཆུད་ནས། འཆད་ཅིང་འདོམས་པ་དང་སྐབས་
གཅིག་ཏུ་ཁམས་པ་གཅིག་གིས། ཁྱེད་སྤྱན་རས་གཟིགས་ཡིན་པའི་རྟགས་མངོན་སུམ་དུ་
མི་སྟོན་ན། ཁོ་བོ་འདི་ཉིད་དུ་འགུམ་མོ་ཞེས་གྲི་སྙིང་ཁར་བཙུགས་པས། དེ་བཙུགས་མི་
དགོས་འདི་ལ་ལྟོས་གསུངས་ནས། ཕྱག་མཐིལ་ནས་སྤྱན་བསྟན་པ་སོགས་དང་། སྐུ་འདའ་
ཚུལ་བསྟན་པའི་ཚེ། སྤུར་ཁང་ནས་འཁོར་ལོ་བདེ་མཆོག ཕྱོགས་གང་ནས་བལྟས་ཀྱང་
ཞལ་བཞི་པར་འོངས་པ་གཅིག་ཏུ་ཕལ་མོ་ཆེས་མཐོང་ཞིང་། དགེ་བཤེས་བཟང་རི་ཕུག་
པས་བསྐོར་བ་མཛད་པས་རྩ་ཞལ་ཁོང་ལ་ཁྱུ་རུ་བསྒྱུར་བ་དང་འགའ་ཞིག་གིས་ནི་ཀྱེ་རྡོ་རྗེ་
ཞལ་བརྒྱད་པར་ཡང་མཐོང་ཞིང་། སྤུར་ཐལ་མཚོ་ལ་སྦྱངས་པས། མཚོ་ལ་བདེ་མཆོག་གི་
དཀྱིལ་འཁོར་ཡོངས་རྫོགས་ལམ་མེ་བྱུང་ནས། དེང་སང་སྐུ་འབུམ་རྣམ་རྒྱལ་དུ་གྲགས་
159



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
པའི་ཐོག་ལ་མཚོན་བྱེད་དུ་བདེ་མཆོག་གི་དཀྱིལ་འཁོར་བྲིས་ནས་ཡོད་པ་འདི་ཡིན། ཕྱིས་
ནི་སྤུར་ཞུ་བའི་དུད་རིས་ལས་གྲུབ་པ་ཡིན་ཞེས་གླེང་བར་འདུག་གསུངས།
དེ་ནས་བདེ་བ་ཅན། པོ་ཏ་ལ། ཨོ་རྒྱན། གསེར་མདོག་ཅན་བཞིར་སྐུའི་བཀོད་པ་
བཞི་བསྟན་ནས་གཤེགས་ཏེ། དེའི་རྒྱུ་མཚན་རིམ་པ་ལྟར། འཇིག་རྟེན་དབང་ཕྱུག་གི་
ལོངས་བདེ་བ་ཅན་སྐུ་སྤྲུལ་པོ་ཏ་ལ་ཡོད་པ་དང་། གྱོན་རྒྱུད་སྡེའི་གླེགས་བམ་མཁའ་འགྲོ་མས་
རྒྱས་བཏབ་ནས་ཡོད་པ་དང་། སྲས་རྗེ་བཙུན་འབྱོན་པས་དེའི་ཞིང་སྦྱོང་བའི་ཆེད་ཡིན་ཞེས་
ཞུ་བྱས་དངོས་གྲུབ་ཀྱིས་བཤད་གསུངས། འོ་ན་དེ་ལྟ་བུའི་བླ་ཆེན་ས་སྐྱ་པས་གསུང་ངག་ཇི་
ལྟར་སྤེལ་སྙམ་ན། ལྔ་བཅུའི་སྟོད་ཁོ་ནར་ཞང་གིས་གདམས་པའི་བཀའ་རྒྱ་གྲོལ་བས།
དགུང་ལོ་ལྔ་བཅུ་སྐོར་དུ་སླེབས་པའི་དུས་དེ་ཙམ་དུ་མདོ་སྨད་ཀྱི་ཁམས་པ་ཨ་སེང་ཞེས་
གྲགས་པ། སྐྱུ་ར་ཨ་སྐྱབས་བྱ་བ་བླ་མ་ཞང་ལ་ཁམས་འདུས་པ་དང་པོ་ཙམ་གྱི་ཁྲིད་ཚར་བ།
བླ་ཆེན་དང་ཕར་སློབ་ཚུར་སློབ་ཏུ་འབྲེལ་བ་དེའི་དབོན་ནམ་སྲས་སུ་བྱེད་པ་དེས། ལམ་
འབྲས་ཁུངས་ཆོད་ནས་ཞུས་པའི་ངོར། གསུང་ངག་གི་བཀའ་རྒྱ་བཀྲོལ་བ་དང་། རྟེན་
འབྲེལ་འགྲིགས་པ་ནས། གསུང་ངག་རིན་པོ་ཆེ་གནང་བའི་ཐོག་མ་དེ་ཡིན། གཞུང་བཤད་
ལ་སྔ་བ་ཡང་དེས་ཞུས་པའི་ཨ་སེང་མ་སྟེ། ལམ་འབྲས་ཡི་གེར་བཀོད་པའི་ཡང་ཐོག་མར་
གྲགས་པའོ། །དེ་ནས་ལོ་བཞི་མ་གསུངས། དེ་ནས་གཅིག་དང་གསུམ་དང་ལྔ་དང་བདུན་
ལ་སོགས་པ་དང་། སུམ་ཅུ་རྩ་བདུན་དང་། མཐར་ངེས་མེད་གསུངས་ཤིང་། གཞུང་བཤད་
ཀྱི་སྐབས་སུ། དང་པོར་ཐོག་མཐའ་གཉིས་དང་། བར་དུ་གཉིས་དེ་ཚོགས་འཁོར་བཞི་
མཛད། དེ་ནས་ཐོག་མཐའ་དང་། བར་དམ་ཚིག་གསོ་བ་སྟེ་གསུམ་དུ་མཛད། དེ་ནས་
གཉིས་དང་གཅིག་ལ་སོགས་ཅི་རིགས་པར་མཛད་དེ། མདོར་ན་གསུང་ངག་རིན་པོ་ཆེའི་
བསྟན་པ་ཉི་མ་ཤར་བ་ལྟར་མཛད་པ་ཡིན་ནོ། །
འོ་ན་རྗེ་བླ་མ་བརྒྱུད་པ་དང་བཅས་པའི་གསུང་ལས་བྱོན་པའི་གཞུང་བཤད་སོགས་
160



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ངོ་མཚར་བའི་ཡི་གེའི་ཚོགས་ཇི་འདྲ་ཡོད། དེ་དག་བཤད་སྒྲུབ་ཀྱི་སྒོ་ནས་འཛིན་པའི་བུ་
སློབ་ཀྱི་ཚོགས་ངོ་མཚར་བ་ཇི་འདྲ་བ་བྱུང་སྙམ་ན། བླ་ཆེན་ཉིད་ཀྱིས་མཛད་པའི་གཞུང་
བཤད་དམ་རྣམ་འགྲེལ་ནི་བཅུ་གཅིག་ཡོད་དོ་ཞེས་གྲགས་མོད། བཅུ་གཅིག་པོའི་ངོས་
འཛིན་རྗེས་འཇུག་གཞན་ཐམས་ཅད་ལ་རང་གི་ཕོ་ཚོད་ཀྱིས་གཞལ་བ་ཙམ་མ་གཏོགས།
ཡིད་ཆེས་ཀྱི་ཁུངས་གསལ་བར་བྱོན་པ་སུ་ཡང་མེད་ལ། བརྒྱུད་པ་འདི་པའི་ལུགས་ཀྱི་ནི།
བདག་ཆེན་རིན་པོ་ཆེས། ཞུ་བྱས་དངོས་གྲུབ་ཀྱིས་མཛད་པའི་བསྟོད་པ་ཞིག་ནས་འདིའི་
ཁུངས་གསལ་བར་རྙེད་ནས། ཡིད་ཆེས་པའི་གཏན་ཚིགས་དང་ལྡན་པ་ཞིག་ཡོད་དོ་ཞེས་
གསུངས་ཏེ། དེ་ཡང་། དེ་ལྟ་བུའི་བསྟོད་པའི་དཔེ་དེ་ཉིད། ཡར་ལུངས་པའི་བླ་བརྒྱུད་དང་།
ས་ཆེན་གྱི་དུས་ཡར་བསྒོམ་སེ་བོ། རྗེ་བཙུན་གྱི་དུས། རྒྱལ་ཚ་ལུང་མང་པོ། ཆོས་རྗེ་པའི་
དུས། དོ་པ་སྟོན་གསལ། མཁས་པ་ཡོན་ཏན་ཁྲི། ཆོས་རྗེ་བླ་མ་དམ་པའི་དུས་ཡར་ལུངས་
པ་སེང་གེ་རྒྱལ་མཚན། བདག་ཆེན་རིན་པོ་ཆེའི་དུས། མཁན་ཆེན་བསོད་ནམས་རྒྱལ་
མཆོག་སྟེ། དཔལ་ལྡན་ས་སྐྱ་པའི་གདུང་བརྒྱུད་རིམ་པ་དང་། ཡར་ལུངས་པའི་གདུང་བརྒྱུད་
རིམ་པར་དཔོན་སློབ་ཏུ་འབྲེལ་ཆགས་བྱོན་པ་དེ་དག་ལས་བརྒྱུད་དེ། སེང་རྒྱལ་གྱི་དབོན་
པོ་མཁན་ཆེན་བསོད་རྒྱལ་བ་ནས། བདག་ཆེན་རིན་པོ་ཆེའི་ཕྱག་ཏུ་བྱོན་པ་ཡིན་ལ། དེ་
ཉིད་ལས་ཟབ་དོན་ཡོངས་སུ་རྫོགས་པའི་སློབ་མ་ནི། ཕོ་བརྒྱད་མོ་གསུམ་དག་ལ་ཡི་གེར་
བསྡམས། །ཞེས་བཤད་ནས། དེའི་མཆན་སྙིང་དུ་སོ་སོའི་ངོ་འཛིན་འབྱུང་བ། བདག་ཆེན་
ཉིད་ཀྱིས་སྡོམ་དུ་མཛད་པ་ནི། ཨ་སེང་ཞུ་ཀློག་ཡུམ་དང་སྲས། །ཟླ་ཟངས་མན་ངག་སྒམ་
འབུ་གཉག །ཅེས་གསུངས་པ་ལྟར། ཨ་སེང་ལ་གདམས་པའི་ཨ་སེང་མ། ཞུ་བྱས་རང་ལ་
གདམས་པའི་ཞུ་བྱས་མ། ཀློག་སྐྱ་ཇོ་སྲས་ཆོས་གྲགས་ལ་གདམས་པའི་ཀློག་མ། ས་ཆེན་
གྱིས། ཐོག་མར་བོད་བཙད་པོའི་སྲས་རྒྱུད་མ་གཅིག །ཡུམ་དུ་ཞེས་པ་ལས། སྲས་རྩད་ཚ་
ཀུན་དགའ་འབར་སྐུ་གཤེགས་པ་ནས། ཡུམ་ཐུགས་ཆོས་ལ་འགྱུར་ནས་བླ་ཆེན་ལས་བདེ་
161



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཀྱིའི་ཟབ་དོན་བླངས། བསྐྱེད་རིམ་བདེ་མཆོག་དང་། རྫོགས་རིམ་གསུང་ངག་ལ་མཛད་པ་
གཅིག་བྱུང་བ་དེ་ཉིད་ལ་གདམས་པ། བསྐྱེད་རིམ་བདེ་མཆོག་ལ་སྦྱར་བའི་རྣམ་འགྲེལ་
ཡུམ་དོན་མ། སྲས་རྗེ་བཙུན་སྐུ་མཆེད་གཉིས་ཀྱི་དོན་དུ་ཤོག་རིལ་དུ་བཀོལ་བ། ཐུགས་
སྲས་གཉན་ཕུལ་བྱུང་བ་གཙུག་ཏོར་རྒྱལ་པོར་གྲགས་པ། མཚན་དངོས་བསོད་ནམས་རྡོ་
རྗེས་ཁྲིགས་སུ་བསྒྲིགས་ཏེ། སྲས་གསུམ་ལ་གདམས་པ་སྲས་དོན་མ། བྱང་སེམས་ཟླ་བ་
རྒྱལ་མཚན་དུ་གྲགས་པ་བླ་ཆེན་ལས་དགེ་བསྙེན་གྱི་སྡོམ་པ་བླངས་ནས་སྲས་ལ་ཕོག་པ་དེ་
ཉིད་ལ་གདམས་པ་ཟླ་རྒྱལ་མ། ཟངས་རི་ཕུག་པ་ལ་གདམས་པ་རི་ཕུག་མ། མང་མཁར་
གྱི་ཇོ་མོ་མང་ཆུང་མ་ལ་གདམས་པ་མང་ཆུང་མ། ཞབས་ཅུང་ཟད་སྐྱོག་ཅིང་གྱོལ་བ་མཁས་
པ་སྒ་ཐེང་ལ་གདམས་པ་སྒ་ཐེང་མ། གཡའ་ལུང་གི་ཇོ་མོ་འ་འུ་མ་ལ་གདམས་པ་མ་འུ་མ།
མཉམ་ཞིག་ར་བ་དབང་ཕྱུག་རྒྱལ་མཚན་ལ་གདམས་པ་རྣམ་འགྲེལ་གཉག་མ་སྟེ། གཞན་
དག་གིས་ནཱ་རོ་བཊེ་མ་དང་། སྟོད་སྟོན་བྱང་ཆུབ་ཤེས་རབ་མ་གང་འཐད་བཅུག་ནས་མང་
ཆུང་མ་དོར་བས་ནི། ཕོ་བརྒྱད་མོ་གསུམ་གྱི་དོན་མ་ཚང་བས། རྣམ་འགྲེལ་བཅུ་གཅིག་ནི་
འདི་ཁོ་ནར་གསལ་བས། གཞན་དུ་ཡིད་གཡོ་བར་མི་བྱའོ། །ཕྱིས་ཆོས་རྗེ་ཀུན་མཁྱེན་ལ།
བདག་ཆེན་རིན་པོ་ཆེས། དཔེ་འདིས་གསལ་བཏབ་པ་ན། ཆོས་རྗེ་ཡང་ཤིན་ཏུ་ཐུགས་
ཚིམས། དཔལ་ལྡན་ས་སྐྱའི་གདུང་རྒྱུད་དྲི་མ་མེད་པ་ལ། གང་ནས་ཀྱང་ངོ་མཚར་བའི་ཆ་
ཤས་རེ་ཀ་འདུག་གསུངས་ནས་སྔར་རྗེ་རྡོ་རྗེ་འཆང་གིས་ངོས་འཛིན་ལྟར་མཛད་པ་ལ།
ཕྱིས་རྒྱུད་པ་འདི་པ་བ་ལྟར་མཛད་པ་གཅིག་བྱུང་ཞིང་། ཆོས་རྗེ་པད་རྒྱལ་བ་ལ་ཡང་དེ་
བཞིན་དུ་མཛད་པས། ཕྱིས་འདི་བཞིན་དུ་མཛད་གསུངས། མཛད་པའི་གོ་རིམ་ནི་ཐོག་
མར་ཨ་སེང་མ། དེ་ནས་སྐབས་གཅིག་ཏུ་སྒ་ཐེང་གིས་རུ་མཚམས་སུ་བླ་ཆེན་ཆོས་འཁོར་
ལ་སྤྱན་དྲངས་པའི་ཚེ། ཁོང་གིས་ཟིན་བྲིས་འདྲ་གཟིགས་པས། གནད་འཆུགས་པ་འགའ་
རེ་འདུག་ནས་ད་ང་ཤི་ན་ཆོས་འདི་ནུབ་འགྲོ་བ་འདུག་གསུངས་ནས། ཁོང་གིས་ཡང་ཞུས་
162



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
པའི་ངོར་རྣམ་འགྲེལ་སྒེ་ཐེང་མ་མཛད་ལ། མཇུག་ཏུ་རྣམ་འགྲེལ་གཉག་མ་མཛད་ཅིང་།
གཞན་རྣམས་ཀྱི་གོ་རིམ་མ་མཐོང་གསུངས། །
དེ་ལྟར་རྣམ་འགྲེལ་བཅུ་གཅིག་ལས། དེང་སང་གི་བར་དུ་བཤད་བཀའི་རྒྱུན་མ་
ཆད་པ་ནི། གཉག་མ་ཉིད་ཡིན་ལ། ལུང་རྒྱུན་ཡོད་པ་ནི། ཐོག་མཐའ་གཉིས་དང་སྲས་དོན་
མ་ཉིད་དེ་གསུམ་མོ། །མང་མཁར་ལམ་འབྲས་པ་བློ་བཟང་དཀར་མོ་ལ། རྣམ་འགྲེལ་བཅུ་
གཅིག་གི་ལུང་བཞུགས་ཞེས་གླེང་ཡང་། རྗེ་བཙུན་ལ་གནང་བའི་རྡོ་རྗེ་ཚིག་རྐང་མ་དང་།
རྒྱལ་བ་འབྱུང་གནས་ལ་གནང་བའི་དབང་བཞིའི་ངོ་སྤྲོད་ཅེས་སོགས། རྣམ་འགྲེལ་མེད་པ་
དང་མ་ཡིན་པ་ལ་གྲངས་སུ་བཏབ་པའི་ནོར་བ་དུ་མ་མཐོང་བས་ཡིད་བརྟན་དུ་རུང་བ་ཙམ་
མེད་གསུངས། དེ་བཞིན་དུ་དོན་རི་གྲགས་ཆེན་ལ་གཞུང་བཤད་བཅོ་བརྒྱད་ཀྱི་ལུང་
བཞུགས་ཞེས་གླེང་བ་དང་། སྒོན་མོ་ལྷས་པ་མཁན་ཆེན་བྱང་ཆུབ་དཔལ་ལ་ལམ་འབྲས་ཀྱི་
བཀའ་སྲོལ་བཅོ་བརྒྱད་བཞུགས་ཞེས་གླེང་བ་ཡང་། རྒྱང་ནས་སྒྲ་སྙན་ཆེ་བ་ཙམ་ནི་འདུག
ཉེ་བར་སླན་ན་དེང་འདྲ་བ་ལས་མེད་དམ་གསུངས། གཞུང་བཤད་དམ་རྣམ་འགྲེལ་བཅུ་
གཅིག་པ་དེ་ཙམ་དུ་ངེས་སམ་སྙམ་ན། བླ་ཆེན་ཉིད་ཀྱིས་སློབ་བུ་ལ་དངོས་སུ་གདམས་པ་
ནི་དེ་ཙམ་དུ་གྲགས་ལ། བླ་ཆེན་ཐུགས་སྲས་དང་བཅས་པའི་གཞུང་བཤད་གཅིག་ཏུ་
བསྡོམས་ནས། བརྒྱུད་པ་འདི་པ་བ་རང་ཉིད་ཀྱིས་འདྲེན་པ་ནི་ཉི་ཤུ་ཙམ་ཡོད་གསུངས་ཏེ།
བཅུ་གཅིག་གི་ཁར། ན་རོ་པཎེས་མཛད་པ། སྟོན་སྒོམ་བྱང་ཆུབ་ཤེས་རབ་ཀྱིས་མཛད་པ།
མི་ཉག་པྲཛྙཱ་ཛཱི་ལས་མཛད་པ། ཞུ་བྲག་དམར་བས་མཛད་པ། ཞང་ཟེ་མ་བས་མཛད་པ། འུ་
ཡུག་གི་དབྱར་སྦྲ་བ་མས་མཛད་པ། ཕག་མོ་གྲུབ་པས་མཛད་པ་ལ་སོགས་པའོ། །ཨ་སེང་
མ་ཆེན་མོར་གྲགས་པ་འདི་ཐེ་བའི་དབང་དུ་བྱས་ན་ཉི་ཤུ་རྩ་གཅིག་ཡིན་གསུངས་སོ། ། །
སློབ་མའི་ཚོགས་ཇི་ལྟ་བུ་སྙམ་ན། བླ་ཆེན་གྱི་མཚན་ལམ་དང་། བླ་མ་ཞང་དགོན་པ་
བ་སོགས་ཀྱིས་ལུང་བསྟན་དང་བསྟུན་ནས། གྲུབ་ཐོབ་གསུམ། བཟོད་ཐོབ་བདུན། རྟོགས་
ལ



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
པ་དང་ལྡན་པ་བརྒྱད་ཅུ། ཞེས་གྲངས་སུ་འཆའ་ཡང་། གྲུབ་ཐོབ་དང་བཟོད་ཐོབ་སོགས་
བསམ་གྱིས་མི་ཁྱབ་པ་བྱོན་པས། འདི་དག་ཁོ་ནའོ་ཞེས་པ་ནི་མི་གསུང་ལ། དང་པོ་
གསུམ་ནི། སིང་ག་གླིང་གི་རྣལ་འབྱོར་པ། བྱང་སེམས་སྟག་སྒོམ་པ་སྐྱི་འབར་རོ། །དང་པོ་ནི།
སིང་གའི་གླིང་ནས་འོངས་པའི། ཨ་ཙ་ར་གཅིག་གིས། ན་ལ་རྩེར་བླ་ཆེན་ལ་སྨན་བཟང་
དྲུག་འགའ་དང༌། ཟབ་རྒྱན་གྱི་བླ་རེ་གཅིག་ཕུལ་ནས་མཇལ། ལམ་སྦས་བཤད་ཀྱི་ཁྲིད་
ཀྱིས་བཀྲིས་ནས་ཟླ་བ་དྲུག་ནས་གྲུབ་པ་ཐོབ་པའོ། །གཉིས་པ་ནི། ཡུལ་རྟག་སྡེ་སེང་གེ་
ལུང་པ། སྐུ་ལུས་བཞག་བདུན་དོར། མཐར་དེ་ཉིད་ལ་བཞུགས་ཏེ་གྲུབ་པ་ཐོབ་པའོ། །
གསུམ་པ་ནི། ཡུལ་ཕྲང་འོག་པ་སྟེ། ཧཱུཾ་རིངས་འབྱོངས་པའི་རྟགས་སྐད་རབ་དུང་འདྲ་བ།
ཁྲིད་འཕྲོ་མཉན་ཕུལ་བྱུང་པ་ལ་བསྐྱངས་ཏེ་གྲུབ་པ་ཐོབ་པའོ། །བཟོད་ཐོབ་བདུན་ནི། རྗེ་
བཙུན་རིན་པོ་ཆེ། ཞུ་བྱས། སྒ་སྟོན་རྡོ་རྗེ་གྲགས། བསྒོམ་པ་འོད་ཟེར་གྲགས། ནགས་སྒོམ་
པ་བསོད་ནམས་རྒྱལ་མཚན། འཚར་ཁའི་རྣལ་འབྱོར་པ། མང་ཆུང་མའོ། །གཉིས་པ་ནི།
ཡུལ་ལྷོ་པ། ཞུ་སྟོན་རོག་པོ་བྱ་བའི་དབོན་པོ་ཡིན། ཁོང་བླ་ཆེན་ལ་དད་ནས་ས་སྐྱར་འགྲོ་
བར་ཞུས་པས། ང་རྒད་པོ་གཅིག་བཙུན་ཆུང་འདི་རྣམས་ལ་ཁ་ཏ་དང་ཆོས་འཆད་པ་འདི་
ཁྱོད་ཁོ་ནའི་ཆེད་ཡིན། ཁྱོད་གང་ལ་འགྲོ་གསུངས་པས། འོ་ན་རང་རེའི་ཕར་ཕྱིན་ན།
བདུད་ལ་ལ་སློབ་དཔོན་གྱི་ཆ་བྱད་དུ་འོང་བར་བཤད་པ་དེ་ཁྱེད་དུ་མི་གདའམ་ཞུས་པས།
ལན་མ་བྱུང་སྟེ། གནང་བ་ཐོབ། ས་སྐྱར་བྱོན། བླ་ཆེན་ལ་གསུང་ངག་ཐོབ། རེས་གཅིག་
གཞུང་བཤད་ཀྱི། བླ་མ་དང་གྲོགས་ཀྱི་དབང་གིས་ཐབས་ཕྱོགས་སུ་ལྷུང་བ་ཞེས་སོགས་ཀྱི་
བཤད་པ་གནང་བའི་སྐབས་སུ། ཞུ་བྱས་ཀྱིས་ཅུང་ཟད་དེ་བཞད་ནས་སྔར་གྱི་ལོ་རྒྱུས་ཞུས་
པས། བླ་ཆེན་གྱི་ཞལ་ནས། འོ་ན་ཅུང་ཐལ་བརྟག་པ་གཅིག་སྨྲས་པ་འདུག་པ་གསུངས། དེ་
ལྟ་བུའི་ཞུ་བྱས་ཏེ། བོད་སོ་མི་སོད་གསུངས་ནས། རྒྱ་གར་ལ་བཞུད། བླ་ཆེན་ས་དཀར་ལ་
སོགས་ཀྱི་དན་ན་ཆོས་གསུང་བའི་སྐབས་གཅིག་ཏུ། བྱ་རྒོད་གཅིག་འཕུར་བྱུང་། དེ་ནས་
16



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ཞུ་བྱས་འདྲ་བ་གཅིག་ཆོས་ཉན་ལ་འདུག མི་རྣམས་ཐེ་ཚོམ་ལོག་གེ་བའི་མུ་ནས། སླར་
ཡང་བྱ་རྒོད་དུ་བྱས་ནས་འཕུར་སོང་ངོ༌། །ཡང་རྗེ་བཙུན་སྐུ་མཆེད་དགོང་མོ་ཚོགས་འཁོར་
གཅིག་མཛད་པའི་དུས། ཨ་པོ་ཞུ་བྱས་དེ་ཡང་ཡོད་ན་ཨང་གསུང་བ་སོགས་གླེང་འཕྲོས་
བྱུང་བས། ཨ་པོ་ཞུ་བྱས་འོལ་མ་སིའི་ཕྲེང་བ་རློན་པ་དང༌། འབྲས་རློན་གྱི་སྙི་མ་ཚར་རེ་བ་
གཅིག་ཕྱག་རྟེན་མཛད། ད་ཅི་ཉི་ཟེར་ལ་འོང་གསུངས་ནས་སླེབས་བྱུང་། རྗེ་པས་ཨ་པོ་ཞུ་
བྱས། དོ་ནུབ་མི་ཡང་ཉུང་རྫུ་འཕྲུལ་གཅིག་སྟོན་དང་གསུངས་པས། དེ་འདྲ་མི་གསུང་བ་ཞུ་
ཟེར། ཙབ་ཙོབ་བྱེད། མི་སྟེ་ཡིས་ཅིས་ཀྱང་སྟོན་ཅིག་གསུངས་པས། ཐོག་མར་རྨིག་རྩེ་
གཅིག་ནས། ཞུ་ཡས་འདྲ་བ་སྟོན་པས། ཕྱག་གསུམ་བཙལ་གྲལ་ལ་འཁོད། དེ་ནས་དེ་
འདྲ་བ་བདུན་བྱུང་ནས། སླར་རིམ་པར་བསྡུས་ཏེ། དེ་ཙམ་དུ་གདའ་འོ་གསུངས་ཏེ། རྫུ་
འཕྲུལ་དེ་འདྲ་བ་མང་པོ་བསྟན་པའོ། །
སྒ་སྟོན་ནི། ཁམས་པ་སྟེ་རྗེ་པས་སྒོ་སྟོན་གདམས་ཡིག་གནང་བ་དེ་ཡིན། སྒོམ་པ་
འོད་གྲགས་ནི། དམྱལ་བའི་གནས་སྦྱོང་ཤར་བ་དེ་ཡིན་ཏེ། དེ་ཡང་ས་སྐྱའི་མདུན་ཡིན་ནོ་
སྙམ་པ་གཅིག་ན། ཤིང་སྡོང་གཅིག་གི་རྩེ་ན་འདུག །མར་བལྟས་པས། མཚོ་དམར་ལྷོག་
གེ་བ་གཅིག་འདུག །དེར་མ་ལྷུང་ན་དགའ་སྟེ་སྙམ་ཙམ་ན། ལྷུང་སོང་བས། རུས་པར་ཁྲོལ་
ཏེ་སོང་། འཁྱགས་ན་དགའ་སྟེ་སྙམ་ཙ་ན་འཁྱགས། དེ་ལུས་སྦྱར་བ་ལྐོག་པས། གློ་སྙིང་
ཁྲོལ་མཐོང་ཙ་ན་སད་པ་ལ་སོགས་པའོ། །ནགས་སྒོམ་པ་ནི་ཡུལ་རྟ་ནག་པ་ཡིན། ཆུང་ངུ་
ནས། གཤིན་རྗེ་གཤེད་ལ་ཐུགས་དམ་བྱེད་པ་གཅིག་གི་ཕྱུགས་འཚོ་མཁན་བྱས། ཁོང་གི་
ཐུགས་དམ་གྱི་ལ་སོད་བྱས་པས། བ་གླང་གཤིན་རྗེ་དང་། སྒྲ་ཐམས་ཅད་སྔགས་སུ་ཤར།
ཁོང་ལ་ཞུས་པས། ལས་འཕྲོ་ཡོད་པ་ཡིན་གསུངས་ནས། སྲེ་བའི་ཆོ་ག་མཛད་པ་
སོགས་སོ། །འཚར་ཁའི་རྣལ་འབྱོར་པ་ནི། བླ་ཆེན་གྱིས། སྐུའི་བཀོད་པ་གཅིག་གིས།
འཚར་ཁར་གསུང་ངག་གསུངས་ནས། འབྲས་བུ་ཐོབ་པའི་རྟགས་དང་ལྡན་པ་དེའོ། །མང་
165



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཆུང་མ་ནི་དུད་འགྲོའི་གནས་སྦྱོང་ཤར་ཏེ། མང་ཁར་གྱི་མདར། ཀོ་ཀོ་ཡོག་ཏུ་སྐྱེས། གཡག་
ཁྱུ་ཆེན་པོ་གཅིག་བྱུང་སྟེ། རྨིག་ལེ་ལ་བཅར་བ་སྙམ་བྱེད་པ་ན། སད་པ་སོགས་བྱུང་བ་དེའོ། །
གསུམ་པ་ཤིན་ཏུ་ཉེ་རྒྱུད་དར་ཚུལ་ནི། བླ་ཆེན་ས་སྐྱ་པ་ཞི་བར་གཤེགས་ནས་ལོ་ཞེ་
བཞི། རྗེ་བཙུན་རིན་པོ་ཆེ་ང་དྲུག་བཞེས་པའི་ཚེ། སྙམ་མོ་རུ་མཚམས་ཀྱི་གཙང་ཁང་དགོན་
པར། མནལ་ལམ་དུ་བླ་ཆེན་བྱོན་ནས། རྡོ་དཀར་འཇམ་ལ་པདྨ་འདབ་མ་བརྒྱད་པ་ཕྱོགས་
བཞི་སྟོང་པ། མཚམས་བཞིར་ཡ་ར་ལ་ཝས་མཚན་པའི་བརྡ་དང་། དོན་ཚིགས་བཅད་དུ་
བསྡུས་པ་ནི། དང་པོ་ཀུན་གཞི་གདན་དུ་བྱ། །གཉིས་པ་རླུང་ལ་སྦར་འཛིན་བྱ། །བྱང་ཆུབ་
ཆུ་རྒྱུན་དབུ་མར་གཞུག །ས་སོགས་འབྱུང་བ་དབང་དུ་བསྡུ། །ཞེས་ཉམས་ལེན་དྲིལ་ནས་
བརྟེན་པའོ། །
དེ་ལྟ་བུའི་རྗེ་བཙུན་རིན་པོ་ཆེ་དེའི་ངོ་མཚར་བའི་རྣམ་པར་ཐར་པ་ཅུང་ཟད་ནི། རྒྱ་
གར་དུ་འཇིགས་བྱེད་ཀྱི་བསྐྱེད་རིམ་གསལ་ཞིང་། རྫོགས་རིམ་དང་ལྷག་བསམ་དང་བྲལ་
བ་ཞིག །ཚེའི་དུས་བྱས་ནས། དབུ་དགུའི་དོད་ཝ་བ་དགུ་བརྩེགས་བྱས་པའི་འདྲེ་གདུག་པ་
ཅན་གཅིག་ཏུ་སྐྱེས། དེ་ཉིད་ཁ་ཆེ་པཎ་ཆེན་བོད་དུ་འབྱོན་པའི་རྗེས་སུ་འབྲངས། སུ་གང་
གིས་ཀྱང་ཟློག་པར་མ་ནུས་པའི་ཚེ། པཎ་ཆེན་ས་སྐྱར་ཕེབས་པའི་སྐབས་སུ་རྗེ་པས་རྡོ་དྲིལ་
བསྣམས་ནས་བསུ་བ་ལ་བྱོན། གབ་འབྲངས་དེ་མཁྱེན་ནས། རྡོར་དྲིལ་ནམ་མཁར་བཞག་
སྟེ་བསྐྲད་པས། རྒྱ་གར་ལ་ཡང་ཟློག་མ་ནུས་པར་རྒྱ་ནག་ལ་སོང་བས། དེང་སང་རྒྱ་ནག་གི་
ནོར་ཁམ་ཆེ་ཙམ་གྱི་རྗེས་སུ་མྱུལ་བ་དེའོ། །ཡང་སྐབས་ཤིག་ཏུ་རྗེ་བཙུན་གཟིམས་སྤྱིལ་
དཀར་པོར་ཐུགས་དམ་ལ་བཞུགས་དུས་ཆོས་རྗེ་པ་ལ། པཎ་ཆེན་གྱིས། ཁྱོད་ཀྱི་ཁུ་བོ་ཅི་
བྱེད་ཀྱིན་ཡོད་གསུངས། ཐུགས་དམ་ལ་བཞུགས་ཞུས་པས། རང་རེ་ལྟར་འགྲོ་གསུངས།
བདག་གིས་སྔོན་ལ་ཕྱིན་ལགས་ཀྱི་ཞུས་པས། མཉམ་དུ་འགྲོ་གསུང་ནས། རྗེ་པ་གསང་བ་
འདུས་པའི་བདག་བསྐྱེད་ཚར་ནས་མདུན་བསྐྱེད་ཀྱི་མཆོད་བསྟོད་མཛད་པའི་ཐད་དུ་
166



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ཕེབས། རྗེ་པས་ཕྱག་མཛད་སྙམ་བཞེངས་ནས་རྡོ་དྲིལ་ཅོག་རྩེའི་ཁར་བཞག་པར་དགོངས་
ཙ་ན། བར་སྣང་ལ་ཁྲོལ་ལེ་བཞག་འདུག །པཎ་ཆེན་པ་ན་རེ། དེ་ཙམ་ལ་ངོ་མཚར་རྒྱུ་ཙམ་
ཅང་ཡོད་དམ་གསུངས་པས། ངོ་མཚར་དུ་རེ་ནས་བྱས་པ་མ་ལགས་གསུངས། རྗེ་པ་ལ་
པཎ་ཆེན་པས་ཕྱག་ལན་མཛད་པས། པཎ་ཆུང་རྣམས་ཀྱིས། ཁོང་དགེ་བསྙེན་གཅིག་ལ་
ཕྱག་ལན་མཛད་པར་མི་འོས་ཞེས་སྔར་གོང་ནས་ཕྱག་ལན་མི་མཛད་པར་ཞུ་ཕུལ་བར་
གདའ། ཆད་ཡོད་པ་མ་ལགས་སམ་ཞུས་པས། དེ་ཡིན་ཏེ་ཁོ་མ་ཧཱ་བཛྲ་དངོས་སུ་འདུག་པ་
གསུངས་ཏེ། གསང་བ་འདུས་པའི་དཀྱིལ་འཁོར་དུ་གཟིགས་པ་ཡིན་གསུངས། ཡང་
སྐབས་གཅིག་ཏུ་ས་སྐྱར་པཎ་ཆེན་པས། དུས་འདི་ལ་ཉི་མ་གཟས་འཛིན་ཞེས་ཡི་གེ་བཏབ།
རྗེ་པས་དེ་སྐད་མི་གསུང་བར་ཞུ། དེ་རེས་ཅིས་ཀྱང་མི་འཛིན་པ་འདུག་ཞུས་པས། པཎ་ཆུང་
རྣམས་ཀྱིས་ཐུགས་ཁྲེལ་གྱི་རྣམ་པ་མཛད། ཉི་མ་གཟའ་འཛིན་དུས་བཏབ་བཞིན་མ་བྱུང་
བས། པཎ་ཆེན་པ་ན་རེ། དེ་ཙམ་དག་ཁོ་རང་ཤེས་ཏེ། སྟོད་ཡ་གི་ན་དགེ་བསྙེན་རྒད་པོ་
གཅིག་ང་རྒྱལ་ཡོད་གསུངས་ལོ། །ཡང་རྗེ་པས། ཀླུ་ནག་པོ་འཁུན་ཤེས་ལ། ང་གཙུག་ལག་
ཁང་གཅིག་བྱེད་པས། ཁྱོད་ཀྱི་ནོར་འདི་རྣམས་གཞན་ཅིག་ཏུ་བསྐྱལ་དགོས་གསུངས་པས།
ཕྱོགས་ཀུན་ཏུ་བཙལ་བས། རྒྱ་མཚོའི་མཐའ་ཕ་གི་ན་ཅུང་ཟད་ཅིག་འདུག །གཞན་སྐྱེལ་ས་
མ་རྙེད་ཟེར། ཅི་ཙམ་ནས་འཁྱོགས་གསུངས་པས། གསེར་རྐྱང་པ་བསྐྱལ་ན་ཡང་ལོ་སྟོང་
དགོས་ཟེར། འོ་ན་ཁྱོད་རང་སྡོད་ལས་ས་བླང་གསུངས་ནས། མོན་རྡོ་རྗེ་ར་ཛས་སྣ་དྲངས།
རྗེ་པས་དེད་དེ། དེང་སང་བླ་བྲང་ཤར་གྱི་འཕོང་རོམ་མེ་བ་དེ་ཡིན། དེ་ནས་དབུ་རྩེ་རྙིང་
མར་གྲགས་པ་འདི་བཞེངས་པ་ཡིན་ནོ། །ཡང་རྗེ་པ་བྱང་གི་ས་ཆ། བྲང་ཕུག་ལྷོ་སྦྲེལ་བ།
བར་ན་དཀར་ཁུང་ཡོད་པ་གཅིག་ན་བཞུགས་པའི་ཚེ། ཚེས་བཅོ་ལྔའི་ཟླ་བ་རྒྱང་བ་ན།
ལུང་པའི་མདའ་ན་ཇིག་དིར་མང་པོ་འདུག །ཉེ་གནས་ཀྱིས་བལྟས་པས། རྟ་པ་མང་པོ་བྱུང་།
ཇི་ཞིག་ནས་རྗེ་པའི་གཟིམ་ཕུག་ཏུ་སོང་། ཤོང་ས་ནི་མེད་སྙམ་དཀར་ཁུང་ནས་བལྟས་པས།
16



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
མི་མང་པོ་སྐད་མི་གོ་བ་སྣ་ཚོགས་སྨྲ་ཞིང་ཐལ་མོ་སྦྱར་བྱིས་པ་ལོ་བརྒྱད་པ་གོས་དཀར་གྱོན་
ཞིང་། གཡུའི་བྱ་རུ་བཙུགས་པ་གཅིག་གིས་ལོ་ཙཱ་བྱེད། རྗེ་པ་འགྲོ་བའི་དོན་ལ་འབྱོན་
དགོས་ཚུལ་ཞུ་བ་ན། ང་རྒས་ཤིང་ལས་འབྲེལ་ཙམ་མེད་པས་ཁྱེད་ལ་ཕན་མི་ཐོགས། ངའི་
ཚ་བོ་ཀུན་དགའ་རྒྱལ་མཚན་དང་ཁྱེད་ལས་འབྲེལ་ཡོད་པས་གཏོང་ངོ་གསུང་བ་སོགས་
གླེང་། དེ་ནས་རྗེ་པ་བྱོན་ནས་ཆང་ཡོད་དམ་གསུངས། མང་པོ་ཙམ་མེད་བུམ་གང་བདོག་
ཞུས་པས། ཅི་རུང་གིས་བལྟར་མི་རུང་བས། ཁྱོད་རང་མ་ལྟ་ཞིག་གསུངས། ཆང་ཐོད་པར་
བྱིན་རླབས་མཛད་པ་དང་། ཐམས་ཅད་བཟི་བཟི་འཐུང་ཞིང་། མཚན་གང་གླུ་གར་བྱེད་པ་
མཐོང་སྟེ། ཧོར་གྱི་ལྷ་གནམ་ཐེལ་དང་། བོད་ཀྱི་བཙན་ཐང་རྒྱལ་པོ་ཡིན་གསུངས། གནང་
ཀླུ་གཙུག་ན་རིན་ཆེན་རྒྱན་སྣ་ཚོགས་ཀྱིས་སྤྲས་པ་མགོ་ས་སྐྱ་མཇུག་རྒྱ་ནག་ཏུ་བསྡད་པའི་
སྒོ་ནས། དཔལ་ལྡན་ས་སྐྱ་པ་ལ་དཔལ་འབྱོར་གྱི་རྟེན་འབྲེལ་བསྒྲིགས་པ་སོགས་
གསུངས་ཏེ། མདོར་བསྡུས་ཙམ་ཡིན་ལ། ཞིབ་ཏུ་ཆོས་རྗེ་པས་མཛད་པའི་རྣམ་ཐར་མནལ་
ལམ་མ་ལ་སོགས་བཞིན་ཡིན་ནོ། །
དེ་ལྟ་བུའི་རྗེ་བཙུན་རིན་པོ་ཆེས་གསུང་ངག་རིན་པོ་ཆེའི་བསྟན་པ་བཤད་སྒྲུབ་ཀྱི་སྒོ་
ནས་ལེགས་པར་བཟུང་བས། སློབ་མའི་མཆོག་བགྲང་བ་ལས་འདས་པ་ཞིག་བྱོན་པ་ལས།
ཕྲིན་ལས་ཀྱི་རྒྱུན་འཛིན་པའི་གཙོ་བོ་ནི་ཆོས་རྗེ་པ་ཉིད་ཡིན་ལ། རྗེ་པ་ཉིད་ཀྱིས། ལམ་
འབྲས་གླེགས་བམ་དུ་བསྒྲིགས་པ་སོགས་འོག་ཏུ་སྨྲ་ཞིང་། ལྷོར་དཀར་ཤཱཀྱ་གྲགས། ནུབ་
ཏུ་ནུབ་པ་རིག་འཛིན་གྲགས། བྱང་དུ་གསལ་ལ་བ་དབང་ཕྱུག་གྲགས། ཤར་དུ་པཎྜི་
གཤིན་རྗེ་གྲགས་ཏེ། གྲགས་པའི་མཐའ་ཅན་བཞི་ཞེས་གྲགས་པའི། དཀར་ཤཱཀྱི་གྲགས་
ཀྱིས། གཞུང་བཤད་དང་། དབང་ཆུ་སོགས་མཛད། གྲྭ་སྟོན་བློ་གྲོས་གྲགས་པས་ཀྱང་།
གཞུང་བཤད་མཛད་དེ། ཚིག་སྣ་རིང་ཞིང་ཕུན་སུམ་ཚོགས་པ་གཅིག་ཡོད། མཛད་བྱང་
མེད་པས་མིན་ནོ་ཞེས་གླེང་བའང་ཡོད་མོད། བརྒྱུད་པ་འདི་པ་བ་དག་དེས་མཛད་པར་ངོས་
168



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
འཛིན་གསུངས། ཡང་དབྱིལ་སྟོན་རྒྱལ་བ་བཟང་པོ། གྱིས་ཀྱང་། རྗེ་པ་ལ་ལམ་འབྲས་ཚར་བཅོ་
བརྒྱད་གསན་ཅིང་། དེ་དག་གིས་བར་ལ་ལམ་འབྲས་ཀྱི་ཡི་གེ་སྣ་གཅིག་ཀྱང་མ་གཟིགས་
སམ། ཕྱིས་རྗེ་པ་ལ་དྲི་གཏུག་ཡང་དག་མཛད་ནས་ཁོང་རང་གིས་གཞུང་བཤད་ཅིག་
མཛད་དེ། འདི་ལ་ཡང་གནད་ཟབ་པོ་ཡོད་གསུངས། རྗེ་པའི་བླ་མའི་གཙོ་བོ་ནི་སློབ་
དཔོན་རིན་པོ་ཆེ་སྟེ། སྐུ་ལུས་མ་སྤངས་པར་གཤེགས་སོ་ཞེས་ཀྱང་འདོད་ལ། རྗེ་པའི་བླ་མ་
མཉན་ཕུལ་བྱུང་བ་ནི། ས་སྐྱའི་དན་སྙིང་ནས། རིན་པོ་ཆེའི་ཁྲི་དང་བཅས་ཏེ། སྐུ་ལུས་མ་
སྤངས་པར་གཤེགས་པ་ཀུན་གྱིས་མཐོང་ཞེས། ལམ་ཟབ་ཀྱི་ཡི་གེ་ལས་འབྱུང་གསུངས་སོ། །
ཆོས་རྗེ་ས་སྐྱ་པཎྜི་ཏ་ཆེན་པོས་གསུང་ངག་རིན་པོ་ཆེའི་རྒྱུན་སྤེལ་བའི་སློབ་མ་ནི།
བཤད་པའི་རྒྱུད་འཛིན་ལྷོ་དམར་རྣམ་གཉིས། མན་ངག་དང་སྒྲུབ་པའི་བརྒྱུད་འཛིན་
ཚོགས་གྲུབ་དབོན་གསུམ། ཞེས་གྲགས་པའི། དམར་ཆོས་རྒྱལ་གྱིས། ཆོས་རྗེའི་གསུང་ལ་
ཟིན་བྲིས་བྱས་པ་གཞུང་བཤད་དམར་མ་དང་། ཆོས་འབྱུང་ཞིབ་མོ་རྡོ་རྗེ་དང་། གེགས་
སེལ་བཀའ་རྒྱ་མ། ལམ་བསྡུས་འདོད་པའི་ལྕགས་ཀྱུ། བླ་མ་རིན་འབྱུང་སོགས་ཡིག་ཆུང་
དང་བཅས་པ་མཛད་དེ། དེའི་སློབ་མ་གྱེ་རེ་སྒང་སྟོན་ནམ་སྣར་ཐང་སྒང་སྟོན་ཏེ། སྒང་སྟོན་
ཤེར་འབུམ། དེས་དཀར་པོ་བྲང་པ་རིན་ཆེན་སེང་གེ་ཞེས་གྲགས་པ་ལོ་བརྒྱ་དང་ལྔ་ལོན་པ་
དེས། དཔལ་ལྡན་ཚུལ་ཁྲིམས་ནས་བརྒྱུད་དེ་བརྒྱུད་པ་འདི་ལ་ཟམ་མ་ཆད་པར་བཞུགས་
པའོ། །ལྷོ་པ་ཀུན་མཁྱེན་རིན་ཆེན་དཔལ་བཟང་པོས། གཞུང་བཤད་ལྔ་ཙམ་མཛད།
མཛད་བྱང་མེད་པར་བསྡུས་ཙམ་གཅིག་དང་། ཕྱིས་རྩོམ་རྒྱས་པ་མཛད་བྱང་ཅན་གཉིས་
ཡོད་ཅིང་། སྐུ་ཤིན་ཏུ་བགྲེས་པ་ནས། བྱང་ངོས་སུ་ཆོས་རྗེ་ཉིད་ལ་བརྡ་དོན་གསལ་བའི་ཐོ་
སྒྲིགས་ཞུས་ཤིང་། གསལ་བྱེད་ཀྱང་མཛད། རིན་པོ་ཆེ་ཚོགས་བསྒོམ་ཀུན་དགའ་དཔལ་
བཟང་པོ། ཆོས་རྗེ་པ་ཉིད་ལོ་བཅུ་གསུམ་བསྟེན་ནས། བཤད་སྒྲུབ་སྤེལ་མར་མཛད་ཅིང་།
བདེ་མཆོག་སྐོར་ལ་ཡིག་འཇོག་ཀྱང་དུམ་ཙམ་མཛད་ལ། གསུང་ངག་ལའང་། དབང་པོ་
）
169



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
རབ་འབྲིང་གསུམ་གྱི་ཁྲིད་ཡིག་སོགས་ཅུང་ཟད་ཡོད་གསུངས། གྲུབ་ཐོབ་ཡོན་ཏན་དཔལ་
བཟང་པོས་ནི། ཆོས་རྗེ་པའི་གཟིམ་གཡོག་ལོ་དྲུག་མཛད་ནས། མཐར་ཁོ་བོ་སྐྱེ་རན་ཙ་ན་
སྐྱེས། ཆོས་རྗེ་པ་ལྟ་བུ་དང་མཇལ། སྨིན་རན་ཙ་ན་སྨིན། སྒྲུབ་པ་སྙིང་པོར་བྱས། ད་འཆི་
རན་ཙ་ན་འཆི་དུས་འདིའང་གསུངས་ཤིང་། འཁོར་རྣམས་ལ་ཡང་། སྒྲུབ་པ་ལ་ནན་ཏན་
གྱིས། མ་བདེ་བ་བྱུང་དུས་ང་རང་ལ་དྲིས། སང་ཙ་ན་ཟ་རྒྱུ་ཐེ་ཚོམ་ཙམ་ལས་མི་ཡོང་གསུང་
བའི་བཀའ་གནང་མཛད། ཆོས་རྗེ་པ་ལ་རྟོགས་པ་ཕུལ་བས་འདི་མཚོན་བྱེད་དཔེའི་ཡེ་
ཤེས་ཡིན། ད་མཚོན་བྱ་དོན་གྱི་ཡེ་ཤེས་ཀྱང་མྱུར་དུ་འཆར་བར་གདའ་གསུངས། འཕགས་
པ་རིན་པོ་ཆེ་ལ་ད་བདག་གིས་ཉམས་བླངས་ཇི་ལྟར་བགྱི་ཞུས་པས། རྟག་ཏུ་ལྟ་བ་བསྐྱང་
ཞིང་ཏིང་འཛིན་གྱིས། །དཀྱིལ་འཁོར་མཆོག་ལ་ཡང་ཡང་དབང་བླང་ཞིང་། །ཕྱག་རྒྱ་ཆེན་
པོའི་ལམ་ནས་འཕོ་བ་ཡིན། །ཏིང་ངེ་འཛིན་ལ་རྟག་ཏུ་བརྩོན་བགྱིད་པ། །ཁྱེད་ཀྱིས་བགྱི་བ་
ལགས་པར་བདག་གིས་འཁུམ། །ཞེས་པ་གནང་ཞིང་། ཟབ་མོ་མདོ་ལྔའི་ལུང་ཡང་
འཕགས་པས་ཞུས། མདོར་ན་སྤྱིའི་སེན་མོ་རར། རྗེ་པའི་གདུང་བཞུགས་པའི་རྣམ་རྒྱལ་
མཆོད་རྟེན་ཞིག །དཔྱིལ་སྟོན་མཆེད་ཀྱིས་བཞེངས་འདུག་པ་གནས་དེ་ལ་སོགས་པ་དབེན་
གནས་མཆོག་རྣམས་སུ། སྒྲུབ་པ་སྙིང་པོར་མཛད་པ་ཁོ་ན་ལས་ཡིག་འཇོག་འདི་མཛད་བྱ་
བ་ནི་མེད་གསུངས། སྐུའི་དབོན་འཕགས་པ་བློ་གྲོས་རྒྱལ་མཚན་དཔལ་བཟང་པོ་ནི་སེ་
སྟོན་རི་པའི་སྐུ་སྐྱེར་ཡང་གྲགས་ཏེ། དེ་ཡང་། ཡབ་ཟངས་ཚས་ཚོགས་བདག་བསྒྲུབས་
པས། ཚོགས་བདག་གིས་གླང་པོ་ཆེའི་སྣ་རྩེར་ཁུར་ནས། རི་རབ་ཀྱི་རྩེར་བསྐྱེལ་ཏེ་ལྟོས་
ཤིག་ཟེར་བས། ཟངས་ཚ་སྐྲག་ནས་རིང་ཞིག་ལྟ་བའི་ནུས་པ་མ་བྱུང༌། དེ་ནས་དབུས་
གཙང་ཁམས་གསུམ་སོགས་བོད་ཀྱི་གཞུང་ཏལ་ཙམ་གཟིགས་པས། ཁྱོད་རང་གིས་གང་
མཐོང་བ་དབང་དུ་འདུ་བ་ཡིན་པ་ལ། དབུས་གཙང་ཁམས་གསུམ་སོགས་ཁྱེད་ཀྱི་བུའམ་
ཚ་རྒྱུད་ཀྱིས་དབང་དུ་འདུ་བ་གཅིག་འབྱུང་། མྱུར་དུ་མ་མཐོང་བས། ཁྱོད་རང་ལ་ནི་དབང་



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ཐང་མེད་ཟེར། དེ་ནས་ཀྱང་ཟངས་ཚ་ལ་སྲས་ཡུན་རིང་དུ་མ་བྱུང་བས། ཐུགས་ཟིད་ཐུང་
ནས། ཚོགས་བདག་གནད་ལ་དབབ་པའི་སྦྱོར་བ་མཛད་པས། སྐབས་གཅིག་གི་ཚེ། གླང་
ཐང་དུ་སེ་སྟོན་རི་པའི་རྩར་ཚོགས་བདག་བྱུང་ནས། ཟངས་ཚས་ང་ལ་དབུས་གཙང་ཁམས་
གསུམ་དབང་དུ་འདུ་བ་གཅིག་དགོས་ཟེར་ནས། རྒྱབ་ཚགས་མིག་ལྟར་སོ་སོ་བསྐུལ་བ་
ཡིན་པས། ཁོང་རང་ལ་ནི་དབང་རི་མི་འདུག །ཁོའི་བུར་ཁྱེད་སྐྱེ་བ་བཞེས་ན་འདུ་བ་འདུག་
པས་བསམ་ཞིང་སྐྱེ་བ་བླང་དགོས་ཟེར་ནས་དེ་བཞིན་མཛད་པ་ཡིན་གསུངས། །
དེ་ལྟ་བུའི་ཚོགས་གྲུབ་དབོན་གསུམ་གྱི་བརྒྱུད་པའི་ཆུ་བོ་གཅིག་ཏུ་འདུས་པ་ནི།
གྲུབ་ཆེན་བྲག་ཕུག་པ་ཡིན་ཏེ་དེ་ཡང་ཞང་དཀོན་མཆོག་དཔལ་བས་ཐོག་མར་གྲུབ་ཐོབ་པ་
ལ་གསུང་ངག་ཡོངས་སུ་རྫོགས་པ་ཐོབ་པར་གཉིས་པ་རིན་ཆེན་རྒྱལ་མཚན་ལས་གསུང་
ངག་རྫོགས་པར་གསན་ནས། དེའི་རྗེས་སུ་དགེ་སློང་ཀུན་བློ་དང་གཉིས་ཀྱིས་མདོ་ཁམས་
ཙོ་མདོའི་བར་དུ་བསྙེགས་ནས། འཕགས་པ་རིན་པོ་ཆེ་ལས་གསན་པ་ཡིན་ལ། དེ་ལ་བྲག་
ཕུག་པས་གསན་པ་གཉིས། ཡང་ཚོགས་སྒོམ་པའི་སློབ་མ་མཉན་ཆེན་བསོད་ནམས་བསྟན་
པ་ལའང་བྲག་ཕུག་པས་གསན་པས་གསུམ་ཅར་འདུས་པའོ། །
ཡང་ཚོགས་གྲུབ་དབོན་གསུམ་གྱི་བརྒྱུད་པ་འཛིན་པ་ལ། ལ་ཉན་ཞང་གསུམ་ཞེས་
གྲགས་ཏེ། དེ་ཡང་ལ་རུ་གསེར་ཁང་དུ་སྐུ་འཁྲུངས་པ་ལ་རུ་བ་བསོད་ནམས་སེང་གེས།
ཐོག་མརེ་ཤར་པ་རྡོ་རྗེ་འོད་ཟེར་ལ་རྒྱུད་གསུམ་མན་ངག་དང་བཅས་པ་རྫོགས་པར་གསན་
ནས། ལམ་འབྲས་ལམ་སྐོར་དང་བཅས་པའི་བཤད་པ་ལག་ལེན་ཉམས་རྟོགས་དང་བཅས་
པ་ལ་རང་བས་ལྷག་པ་མེད་སྙམ་པ་མཛད། ཕྱིས་གྲུབ་ཐོབ་པའི་སྙན་པ་གསན་ནས། སྤྱིའི་
སེན་མོ་རར་གྲུབ་ཐོབ་པ་ལ་གདམས་པ་ལོ་གསུམ་གསན། མདོག་གི་རྗེ་རོང་དབྱག་གི་
མཁར་དུ་སྐུ་འཁྲུངས་པའི་ཉན་ཆེན་བསོད་ནམས་བསྟན་པས། བླ་མ་ཚོགས་ལོ་བཅུ་
གསུམ་བསྟེན། དགེར་ཕུ་ནས་བྱོན་པའི་ཚེ། ད་ཆོས་འདི་མཉན་བྱ་བ་དང་། སྒྲོ་འདོགས་
171



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
འདི་ཆོད་བྱ་བ་གཅིག་ཀྱང་མེད་གསུངས། འདིས་མཛད་ཟེར་བའི་ཁྲིད་ཡིག་ཀྱང་ཡོད། དེ་
ལྟ་བུའི་ལ་ཉན་གཉིས་ལ་འཆད་ལ་སྤངས་ཁ་བ་གྲགས་པ་དཔལ་ཀྱིས་གསན། དེས་ས་
བཟང་མ་ཏི་པཎ་ཆེན་བློ་གྲོས་རྒྱལ་མཚན། དེས་ཐེག་ཆེན་ཆོས་རྗེ། དེས་འཇམ་དབྱངས་
ནམ་མཁའ་རྒྱལ་མཚན་ལས་བརྒྱུད་པའི་རྒྱུན། བརྒྱུད་པ་གསུམ་ལྡན་འདི་ལ་ཡོད་དོ། །
སྤང་ཁང་ཀུན་མཁྱེན་གངས་ཁྲོད་པས་མཛད་པའི་ལམ་འབྲས་ཆོས་འབྱུང་སོགས་ཡིག་
འཇོག་ཀྱང་མང་དུ་བྱུང་། འདི་ལ་བརྒྱུད་པའི་ཆུ་བོ་མང་དུ་བཞུགས་ཏེ། ལ་ཉན་གཉིས་ལ་
དངོས་སུ་བརྒྱུད་པའི་ཚོགས་གྲུབ་ཀྱི་བརྒྱུད་པ། ཡང་ལ་ཉན་གཉིས་ལ་དོན་མོ་རི་པ་གྲགས་
པ་དཔལ་གྱིས་གསན་ཅིང་དེ་ལའང་གངས་པས་གསན། ཡང་གཉན་སྙིང་པོ་རྒྱལ་མཚན་
གྱིས་ཚོགས་བསྒོམ་པ་ལ་གསན། གཉག་གི་མང་མཁར་རྟ་ལུང་པ་བཀྲ་ཤིས་བཟང་པོ་དང་།
ཇ་ཚ་ལུང་པ་རྒྱལ་མཚན་དཔལ་གཉིས་ལ་གནང་ཞིང་། སྔ་མ་ལའང་གངས་པས་གསན།
ཕྱི་མ་དེ་ལ། ཆོས་རྗེ་བླ་མ་དམ་པས། ལམ་སྦས་བཤད་ཀྱི་འཁྲུལ་འཁོར་སོགས་ཆ་ལག་དུ་
མ་གསན་པ་ཡིན་ནོ། །ཀོ་བྲག་པས། ཁམས་ཆེན་བྱང་ཆུབ་དཔལ། དེས་འཛིམ་པ་རྒྱལ་
མཚན་དཔལ། དེ་ལའང་གངས་པས་ཞ་ལུགས་ཀྱི་ལམ་འབྲས་གསན་ལ། གངས་པས་འདི་
ལ་ཞ་ལུགས་གནང་བྱ་བ་མེད་པས་རྒྱུན་ཆད་དམ་གསུངས། ཡང་ཚོགས་བསྒོམ་པས་
གཉག་སྙིང་པོ་རྒྱལ་མཚན། དེས་བར་སྟོན་རྡོ་རྗེ་རྒྱལ་མཚན། རྒྱལ་རྒན་ཐུགས་རྗེ་བསོད་
ནམས་མང་པོ་ལ་སྤེལ། རྒུན་རྒན་གྱི་གཞུང་བཤད་ཡོད། བར་སྟོན་ལ་བར་ཕུག་པ་གཅིག་
དང་། ཤབ་བར་སྡེངས་པ་གཉིས་ཡོད་པའི། བར་སྟོན་ཕྱི་མ་འདི་ཆོས་རྗེ་བླ་མ་དམ་པའི་
གསོལ་དཔོན་ཡུན་རིང་དུ་བྱས་པ་དེ་ཡིན། བར་སྟོན་སྔ་མ་ནི་འདི་ཉིད་ཡིན་ཏེ། འདིས་
ཆོས་འབྱུང་ཞིབ་མོ་རྣམ་འཐག་དང་། དབང་བཞི་ངོ་སྤྲོད་ཀྱི་བྱིན་རླབས། དེའི་དམིགས་
རིམ། འཁོར་འདས་དབྱེར་མེད་ཀྱི་ཟིན་བྲིས། དམར་མའི་གསལ་བྱེད་དུ་འགྲོ་བའི་ཟིན་
བྲིས་སོགས་ཡིག་ཆ་མང་པོ་འབྱུང་། ཚོགས་བསྒོམ་པའི་སློབ་མ་ཀླམ་ཀར་བ་སེང་གེ་རྒྱལ་
172



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
མཚན་དང༌། གཉག་སྙིང་པོ་རྒྱལ་མཚན་གཉིས་ཁར་གྱི་ཁྲིད་ཡིག་རེའང་ཡོད་དོ། །དེ་ལྟ་
བུའི་ཚོགས་གྲུབ་གཉིས་པོ་བསྒྲུབས་པའི་བརྒྱུད་འཛིན་ཡིན་མོད། ཉམས་ལེན་གྱི་སྲོལ་ཅུང་
ཟད་མི་འདྲ་བ་སྟེ། ཚོགས་པ་ནི་ཐུན་བཞིའི་དབང་ལ་གཙོ་བོར་བྱེད། གྲུབ་པ་ནི་རླུང་འཁྲུལ་
འཁོར་ལ་གཙོ་བར་བྱེད་པ་ཡིན་གསུངས་ཏེ། ཚོགས་གྲུབ་གཉིས་ནས་འཕེལ་བའི་ཚུལ་
མདོ་ཙམ་མོ། །
ཆོས་རྗེ་པའི་དབོན་པོ་འཕགས་པ་རིན་པོ་ཆེས། རྒྱ་ནག་གི་འགྲོ་དོན་ཁད་འགྱངས་
པའི་འབྱོན་བཞུད་བྲེལ་བ་དང་། གསུང་ངག་རིན་པོ་ཆེའི་ཚོགས་གཏིང་དཔག་དཀའ་བ་
ནས། ཆ་ལག་ཡོངས་སུ་རྫོགས་ཤིང་བརྒྱུད་པ་ཟིན་པ་ཆེས་མང་བ་རང་མ་བྱུང་མོད། འབྱོན་
བཞུགས་ཀྱི་མཛོ་འགྲོས་དང་བསྟུན་པས་རྒྱུད་དང་མན་ངག་སྤེལ་བ་ལས། མན་ངག་མཛོ་
འགྲོས་མའི་བཀའ་བླ་མ་ཞང་དཀོན་མཆོག་དཔལ་བ་ལ་བབས་པས། མན་ངག་གི་རྒྱུན་
འཆུག་མེད་དུ་འཕེལ་བ་འདི་ཡིན་ལ། རྒྱུད་བཤད་མཛོ་འགྲོས་མའི་བཀའ་ནི་སྒྲ་ལྡན་པ་
བཀྲ་ཤིས་དཔལ་ལ་བབས་ཞེས་གསུངས་སོ། །འཕགས་པ་ཉིད་ཀྱིས་མཛད་དོ་ཞེས་གྲགས་
པའི་གཞུང་བཤད་འཕགས་མཛད་མར་གྲགས་པ་གཅིག་ཡོད་ལ། གཞན་ཡང་བདག་
འཇུག་ལ་སོགས་པའི་ཡིག་ཆ་མང་པོ་མཛད་དོ། །གཞན་ཡང་ཆོས་རྗེ་པའི་སློབ་མ་ཞང་བྱ་
རུ་བ་ཨཱརྱ་དེ་བའི་ཁྲིད་ཡིག་ཡོད་ལ། ཤར་པ་ཤེས་རབ་འབྱུང་གནས་དང་། དེའི་གཅུང་རྡོ་
རྗེ་འོད་ཟེར་ཏེ་གཉིས་ལ་གཅེན་རྗེ་པའི་སློབ་མའང་ཡིན། གཅེན་གྱིས་མཛད་པའི་གཞུང་བཤད་
ཅུང་མ་ཚར་བའི་འཕྲོ་གཅུང་གིས་ཁ་བསྐངས་པ་གཅིག་ཀྱང་ཡོད་ཅིང་། གཙང་ནགས་ཕུག་
པ་ཤེས་རབ་འོད་ཟེར་གྱིས་དང་པོར་ཆོས་རྗེ་པ་ལ་དགག་པ་མཛད་པས་ཡི་དམ་མ་དགྱེས་
པའི་རྣམ་པ་བསྟན་ནས་ཐུགས་འགྱོད་དེ་བཤགས་ཤིང་། མཐར་ཆོས་རྗེ་པ་ལ་གསུང་ངག་
ཞུས། འཕགས་པ་ལའང་གདམས་པ་འགའ་གསན་ནས་ཆོས་རྗེ་ཁུ་དབོན་གཉིས་ཆ་ལ་
བསྟོད་པ་ཚིགས་བཅད་དང་། གཞུང་བཤད་སྤྲིན་བྲལ་ཉི་མའི་འོད་ཟེར་ཞེས་བྱ་བ་མཛད་
173



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
གསུངས། སྤྱིར་གཙང་ནགས་ཕུགས་པ་ལ། ཆ་པའི་སེང་ཆེན་བརྒྱད་ཀྱི་ནང་ཚན་བརྩོན་
འགྲུས་སེང་གེ །ཇོ་ནང་ཀུན་སྤངས་ཞང་གི་སློབ་མ་བར་དོ་འཕྲང་སྒྲོལ་གྱི་གསོལ་འདེབས་
མཛད་མཁན་ཐུགས་རྗེ་སེང་གེ །ཆོས་རྗེ་ཁུ་དབོན་གྱི་སློབ་མ་འཇམ་དབྱངས་ནགས་
ཕུགས་པ་ཤེས་རབ་འོད་ཟེར་དང་གསུམ་ཡོད་གསུངས། ཡང་ཆོས་རྗེ་པའི་སློབ་མ་མང་།
འདིའི་གནས་ཆ་ཁུངས་ན་ཡོད། མང་མཁར་གླང་ར་བ་ཀུན་དགའ་རྒྱལ་མཚན་གྱིས་ཀྱང་།
གསུང་ངག་བཤད་ཅིང་ཡིག་ཆ་ཡོད་ལ། འདི་ལ་ལྕང་ར་བ་ཀུན་དགའ་རྒྱལ་མཚན་ཞེས་
བྲིས་པ་དཔེ་མ་དག་པ་ཡིན་ཞེས་བདག་ཆེན་རིན་པོ་ཆེས་གསུངས་ཤིང་། ཡང་ཆོས་རྗེ་པའི་
སློབ་མ་ལུང་ཕུ་བ་བསོད་ནམས་རིན་ཆེན་གྱིས། བསམ་སྡིང་པ་གཞོན་ནུ་གྲུབ་དང༌།
བཀྲས་ལུང་པ་ཤཱཀྱ་དཔལ་གཉིས་ལ་བཤད། གཞོན་ནུ་གྲུབ་ནི། ཤངས་པ་བཀའ་བརྒྱུད་
པ་འཇག་བསམ་གཉིས་ཀྱི་ཟླས་ཕྱེ་བ་དེ་ཡིན་ནོ། །བཀྲས་ལུང་པས། རེད་མདའ་པ་ཞང་
བྱང་བཞེད་ལ་གནང་ཞིང་། དེ་ཉིད་ལ་ཆོས་རྗེ་བླ་མ་དམ་པས་ཆ་ལག་འགའ་ཞུས་པ་ཡིན་
གསུངས་ཏེ་ཆོས་རྗེ་པ་ཁུ་དབོན་ལ་སོགས་པས་གསུང་ངག་རིན་པོ་ཆེ་ཤིན་ཏུ་ཉེ་རྒྱུད་ལ་
སོགས་པ་དར་བར་མཛད་པའི་ཚུལ་མདོ་ཙམ་མོ། །
འོ་ན་ཆོས་རྗེ་པ་ཁུ་དབོན་གྱི་བསྟན་པའི་རྒྱུན་འཛིན་པ་པོ་སུ་ཞིག་སྙམ་ན། ཆོས་རྗེ་
པའི་གསུང་ངག་འཛིན་པ་ལ་ཚོགས་གྲུབ་དབོན་གསུམ་གཙོ་ཆེ་ལ། ཚོགས་གྲུབ་གཉིས་ཀྱི་
རྒྱུན་ཡང་ཟམ་མ་ཆད་པ་ཡིན་མོད། གཙོ་བོ་འཕགས་པ་རིན་པོ་ཆེ་ཡིན་ཞིང་དེ་ཉིད་ཀྱི་
གསུང་ངག་གི་རྒྱུན་འཛིན་པ་ནི་ཞང་དཀོན་མཆོག་དཔལ་བ་ཁོ་ན་ཡིན་ནོ། །ཞང་པ་ལ་བུ་
སློབ་མང་དུ་འདུས་ཀྱང་། རྒྱུན་འཛིན་གྱི་གཙོ་བོ་གྲུབ་ཆེན་བྲག་ཕུག་པ་ཉིད་དུ་ངེས་ལ།
རྒྱུན་མ་ཆད་ཙམ་ནི། དགའ་ལྡན་པ་ཀུན་བསོད་དང་། སྤྲོ་ལུང་པ་ཀུན་སྨོན་གཉིས་ལའང་
ཡོད་དེ། དེ་གཉིས་ཀྱིས་ཞང་པ་ལ་ཞུས་ཤིང་དཔལ་ལྡན་སེང་གེ་ལ་གནང་བ། དཔལ་ལྡན་
བླ་མ་དམ་པ་ལ་བརྒྱུད་ནས་ཟམ་མ་ཆད་པའོ། །དགའ་ལྡན་པས་ལམ་འབྲིང་པོའི་ཁྲིད་དང་།
174
s
བླ



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ནང་དཀྱིལ་གྱི་ཁྲིད་དམིགས་སོགས་ཡོད་ལ། སྐྱོ་ལུང་པའི། གཉག་མའི་ཟིན་བྲིས། གཉག་
མའི་གསལ་བྱེད་ཨ་སེང་མའི་འགྲེལ་པ་སོགས་ཡོད་གསུངས། བྲག་ཕུག་པ་བསོད་ནམས་
དཔལ་བས། ཡིག་ཆ་ཙམ་མ་མཛད་ཀྱང་། རྒྱུད་མན་ངག་ལ་ཁོང་གི་ཕྱག་ལེན་ལ་ཡོད་མེད་
ཅེས་ཞུ་དག་བྱེད་པ་ཁོ་ན་བྱུང་ཞིང་། དེ་ཉིད་ཀྱི་གསུང་གི་རྒྱུན་འཛིན། གཙོ་བོར་ཆོས་རྗེ་བླ་
མ་དམ་པ་ཉིད་ཡིན་ལ། གཞན་ཡང་བྲག་ཕུག་པ་དཀོན་མཆོག་རྒྱལ་མཚན། བྲག་ཕུག་པ་
བློ་གྲོས་བསྟན་པ་སོགས་མང་དུ་བྱུང་བ་ལས། བྲག་ཕུག་པ་དཀོན་མཆོག་རྒྱལ་མཚན་ལ་
ས་སྐྱ་བུ་སྟོན་དབང་ཕྱུག་དར་རམ་རྒྱལ་པོ་གཡག་སྡེ་བ་ནམ་མཁའ་བསོད་ནམས་བློ་བཟང་
དཀར་པོར་གྲགས་པ། ཁམས་ཀྱི་གཙོ་མོ་དཔལ་འབར་གྱི་ཐིམ་ཆུ་བ་བློ་གྲོས་དཀར་པོ་
སོགས་ཀྱིས་གསན་པ་ཡིན་ལ། ས་སྐྱ་བུ་སྟོན་ནས་ཐེག་ཆེན་པ། གཡག་སྡེ་བ་ནས། བརྩེ་
ཆེན་པ་གྲུབ་ཆེན་ཀུན་བློ་ལས་བརྒྱུད་དེ་བརྒྱུད་པ་གསུམ་ལྡན་འདི་ལ་ཟམ་མ་ཆད་པའོ། །
ཐིམ་ཆུ་བ་བློ་གྲོས་དཀར་པོ་ལ་ཁམས་སུ་གོན་གྱོ་བ་ཡེ་ཤེས་དཔལ་གྱིས་ཚར་གཅིག་གསན་
པས། བྲག་ཕུག་པའི་སྙན་པ་གསན་ནས། སྟོད་ལ་བྱོན། བྲག་ཕུག་ལ་དཀོན་མཆོག་རྒྱལ་
མཚན་ལ་ལམ་འབྲས་ཞུས། སྣང་གསུམ་རྫོགས་རྗེས་བྲག་ཕུག་པ་ཞི་བར་གཤེགས་ནས།
རི་ཁྲོད་པ་བློ་བརྟན་ལ་རྫོགས་པར་གསན་པ་ཡིན་ལ། དེ་ལྟ་བུའི་ལམ་འབྲས་པ་བློ་བཟང་
དཀར་པོ་དང་། ཡེ་ཤེས་དཔལ་གཉིས་ཆར་ལ་ཁམས་ཀྱི་ཆབ་ལ་ཁ་བ་ལམ་འབྲས་པ་བློ་
བཟང་དཀར་མོས་གསན་ནས། མང་མཁར་དུ་སྤེལ་བ་ལས། ལམ་འབྲས་པ་བློ་བཟང་
གྲགས་པ་སོགས་བྱུང་བ་ཡིན་ནོ་གསུངས་སོ། །དབང་གི་མཚམས་སྦྱོར་གྱི་བཤད་པ་བྲག་
ཕུག་པ་དཀོན་རྒྱལ་ཁོ་ན་བཟང་ལ། འོན་ཀྱང་འདྲ་མིན་ཅུང་ཟད་ཡོད་པས་འབྱེད་ཤེས་པ་
གཅིག་ནི་དགོས་གསུངས། ལམ་འབྲས་པ་ཡེ་ཤེས་པ་ལ། མཁན་ཆེན་གཡག་ཕྲུག་སངས་
རྒྱས་དཔལ་བ་གསུང་ངག་འདི་གསན་ནོ། །ཆོས་རྗེ་བླ་མས་ནི་དཔལ་ལྡན་སེང་གེ་ལའང་
གསན་མོད། གཙོ་བོར་གྲུབ་ཆེན་བྲག་ཕུག་པའི་ཐུགས་སྲས་མཆོག་ཏུ་གྱུར་པ་ཡིན་པ་ལ།
175



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ། །
ཀུན་མཁྱེན་གངས་པས། ས་པཎ་གྱི་བུམ་པ་གང་བྱོ་ཚོགས་གྲུབ་གཉིས་ལ་ཡོད། དེ་གཉིས་
ཀྱི་བུམ་པ་གང་བྱོ་དེ་དཔོན་སློབ་ལ་ཡོད་པས། དེ་དོན་རེ་གྲགས་ཆེན་དང་དཔོན་སློབ་གུང་ལ་ཐུག་
པར་འོས་སྙམ་དུ་དགོངས་མོད། གདུང་རྒྱུད་སོ་སོའི་རབ་འཛིན་དགོངས་པར་འཐད་མི་
འཐད་ཀྱིས་མ་ཡིན་གྱི། ཚོགས་གྲུབ་དབོན་གསུམ་གྱི་རྒྱུད་པ་འདུས་མ་འདུས་ཀྱིས་ཡིན་
གསུངས། ཆོས་རྗེ་དཔལ་ལྡན་སེང་གེས། ཞང་པའི་སློབ་མ། དགའ་ལྡན་པ་ཀུན་བསོད།
སྒྲོ་ལུང་པ་ཀུན་སྨོན་གཉིས་དང༌། ཉན་ཆེན་པོའི་སློབ་མ་འཇམ་དབྱངས་ནམ་མཁའ་རྡོ་རྗེ་
གསུམ་ལ་གསན། ཆོས་རྗེ་བླ་དམ་པ་ལ། སྔགས་ཀྱི་རྒྱལ་ཚབ་གཉིས་ཞེས་གྲགས་ཏེ། སྙེ་
ཐང་པ་ཤེས་རབ་གནང་བ་དང་། ཡར་ལུང་པ་སེང་གེ་རྒྱལ་མཚན་ནོ། །
ཡར་ལུང་པ་ཆོས་རྗེ་པའི་གསུང་ལ་ཟིན་བྲིས་བྱས་པའི་པོ་ཏི་ཡང་མང་དུ་བྱུང་།
གསུང་གི་རྒྱུད་འཛིན་ནི། ཆོས་རྗེ་དཔལ་ལྡན་ཚུལ་ཁྲིམས། ཆོས་རྗེ་གཟུངས་པ། ཆོས་རྗེ་ཉ་
དབོན་ཆེན་པོ། བླ་ཆེན་ཀུན་དགའ་རྒྱལ་མཚན། ཇོ་ནང་པ་མཁན་ཆེན་བྱང་ཆུབ་སེང་གེ །
ལོ་ཆེན་བྱང་ཆུབ་རྩེ་མོ་སོགས་བསམ་གྱིས་མི་ཁྱབ་པ་བྱོན་ལ། ཆོས་རྗེ་ཉིད་ཀྱིས་མཛད་པ།
ན་བཟའ་ལས་མཚན་ཐོགས་པ་ལམ་འབྲས་པོད་ནག་མར་གྲགས་པ་ཡོད་ཅིང་། ཆོས་རྗེ་
དཔལ་ལྡན་ཚུལ་ཁྲིམས་ཀྱིས། ཐོག་མར་རི་ཁྲོད་པ། དེ་མཚམས་དཀར་བྲག་ལའང་གསན་
མོད། རྗེས་སུ་རྗེ་འདི་ཉིད་ལ་ཡུན་རིང་གཏུགས་ནས། བརྒྱུད་འཛིན་གྱི་གཙོ་བོར་
བཞུགས་སོ། །ཆོས་རྗེ་གཟུངས་པས། བཟང་པོ་རྒྱལ་མཚན། དེས་མངའ་རིས་པ་རྒྱལ་
མཚན་དཀོན་མཆོག །དེས་ཆོས་རྗེ་རྡོ་རྗེ་རྒྱལ་མཚན་ནས་སྤེལ་ལོ། །འོ་ན་དེ་དག་གི་རྗེས་
སུ་བརྒྱུད་འཛིན་གྱི་གཙོ་བོར་གྱུར་པ་ནི་སུ་ཞིག་སྙམ་ན། དཔལ་ལྡན་ས་སྐྱའི་གསུང་ངག་
རིན་པོ་ཆེའི་ཉི་འོད། གློ་བུར་ཉིད་དུ་ཆོས་ལྟར་ལྷགས་པའི་ཆུ་འཛིན་གྱི་དཀྱིལ་འཁོར་བུར་
ཁྱེབས་པ་ཙམ་དུ་ཆ་བ་ན། མཁྱེན་བརྩེ་ནུས་པའི་རླུང་ཟེར་གྱིས་ཕས་ཀྱི་ཆུ་འཛིན་བསལ་ཏེ།
གསུང་ངག་རིན་པོ་ཆེའི་ཚ་ཟེར་རྨ་མེད་པའི་འོད་འབྱིན་པར་མཛད་པ་ནི། རྒྱལ་བས་ལུང་



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
བསྟན་པའི་རྡོ་རྗེ་འཆང་ཀུན་དགའ་བཟང་པོ་ཁོ་ན་ཡིན་ལ། འདི་ཉིད་ཀྱིས་ཐོག་མར་ཤར་
ཆེན་ཡེ་ཤེས་རྒྱལ་མཚན་ཡུན་རིང་དུ་བསྟེན་པ་ཡིན་ནའང་། ཤར་ཆེན་པ་ཉིད་ཆོས་རྗེ་
དཔལ་ལྡན་ཚུལ་ཁྲིམས་ལ་གསུང་ངག་རྫོགས་པའི་གཙོ་བོ་ཤར་ཆེན་པ་བུདྡྷ་བྷི་མི་གཉག་རིན་ཆེན་
འདྲེའོ། །གསུམ་ཞེས་གྲགས་པའི་ཡ་གྱལ་གཅིག་ཡིན་པས། བཀའ་རྒྱ་ལོ་བཅོ་བརྒྱད་
བསྡམས་ནས་གཅེས་པར་བསྐྱངས་པ་ན། སྐུ་ཚེ་རིང་དུ་མ་འཚོ་བས། གསུང་ངག་གི་ཁོག་
སྒྲིགས་པ་ཙམ་དང་། ཆ་ལག་འགའ་ཙམ་ལས་ལམ་ཡོངས་རྫོགས་གསན་རྒྱུ་མ་བྱུང་། ཕྱིས་
ལོ་ཆེན་སྐྱབས་མཆོག་ལ་སྣང་གསུམ་ཙམ་གསན་རྗེས། མནལ་ལམ་གྱི་བརྡས་བསྐུལ་ཏེ།
གྲུབ་ཆེན་བུདྡྷ་ཤཱི་ལ་ཕུལ་དུ་ཕྱིན་པར་གསན་ནས་བཤད་བཀའ་ཁྲིད་བཀའ་མཐོང་བ་
བརྒྱུད་པའི་ལག་ལེན་སོགས་ངོ་མཚར་རྨད་དུ་བྱུང་བའི་སྒོ་ནས། གསུང་ངག་རིན་པོ་ཆེ་ཉི་
འོད་ལྷམ་མེ་བཤད་པ་འདི་ཡིན་ནོ། །རྗེ་དེ་ཉིད་ཀྱི་རྒྱུད་འཛིན་ནི་འཇམ་དབྱངས་ཤེས་རབ་
རྒྱ་མཚོ། རྒྱལ་ཚབ་ཀུན་དགའ་དབང་ཕྱུག །གུང་རུ་ཤེས་རབ་བཟང་པོ། ཞ་ལུ་མཁྱེན་རབ་
ཆོས་རྗེ། གུ་གེ་པཎ་ཆེན་གྲགས་རྒྱལ་སོགས་བགྲང་བར་མི་བཟོད་པ་བྱོན་ཡང་། གཙོ་བོར་
མུས་ཆེན་སེམས་དཔའ་ཆེན་པོ་ཉིད་ཡིན་ནོ། །རྗེ་འདི་ཉིད་ནི། དག་པའི་གདུལ་བྱ་ཞ་ལུ་
མཁྱེན་རབ་ལ་དཔལ་འཁོར་ལོ་བདེ་མཆོག་ཉིད་དུ་གསལ་བར་སྣང་ཞིང་། གསུང་ངག་རིན་པོ་
ཆེའི་རྒྱུན་ཆེ་ཆེར་སྤེལ་བའི་སློབ་མའི་མཆོག་ཀྱང་མང་དུ་བྱུང་མོད། མཆོག་དམ་པ་ནི་བདག་
ཆེན་རིན་པོ་ཆེ་བློ་གྲོས་རྒྱལ་མཚན་དཔལ་བཟང་པོ་ཉིད་ཡིན་ཏེ། གསུང་ངག་གི་འོད་ཟེར་
འབྱིན་པའི་རྒྱུ་སྐར་གྱི་བསྟན་འཛིན་བྱེ་བའི་ཚོགས་ནང་། གསུང་ངག་སློབ་བཤད་ཀྱི་ཚ་
ཟེར་སྤྲོ་བའི་ཕྲིན་ལས་དང་ལྡན་ཞིང་། ཚད་མ་སྙན་བརྒྱུད་བཞིའི་དཀྱིལ་འཁོར་གྱི་ཆ་ཤས་
ཡོངས་སུ་རྫོགས་ནས་དབྲི་བར་མི་ནུས་པ་ནི་དམ་པ་འདི་ཁོ་ནར་རག་ལས་པས་སོ། ། །
དེ་བས་ན་སྐབས་ཀྱི་གཙོ་བོ་རང་རེའི་རྒྱུད་པ་འདི་ཇི་ལྟར་བྱུང་ཞིང་འཕེལ་སྙམ་ན།
འདི་ཉིད་ནི་བརྒྱུད་པ་རྨད་དུ་བྱུང་བ་གསུམ་དང་ལྡན་པར་བྱུང་སྟེ། དང་པོར་ཡབ་འཇམ་
177



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
དབྱངས་ནམ་མཁའ་རྒྱལ་མཚན་ནས་བརྒྱུད་པ། བར་དུ་འཇམ་དབྱངས་དཀོན་མཆོག་
བཟང་པོ་ནས་བརྒྱུད་པ། མཐར་རྗེ་སེམས་དཔའ་ཆེན་པོ་ནས་བརྒྱུད་དེ་བྱུང་བའོ། །དང་པོ་
ལ་ཡང་བརྒྱུད་པ་གཉིས་འདུས་ཏེ། ཡབ་བླ་ཆེན་ཀུན་རྒྱལ་ནས་བརྒྱུད་པ་རིན་ཆེན་སྒང་
པའི་གདུང་རྒྱུད་དྲི་མ་མེད་པ་ལས་རིམ་པར་བྱོན་པ་དང་། ཐེག་ཆེན་པ་ནས་བརྒྱུད་པའོ། །
ཐེག་ཆེན་པ་ལའང་གཉིས་འདུས་ཏེ། ཚོགས་གྲུབ་གཉིས་ཀྱི་བརྒྱུད་པ་འདུས་པ་སྤང་ཁ་བ་
ལས་བཀའ་དྲིན་ཐོབ་པ་ས་བཟང་མ་ཏི་པ་ལས་གསན་པ་དང་། འཕགས་པ་རིན་པོ་ཆེའི་
རྒྱུད་འཛིན་བྲག་ཕུག་པ་དཀོན་མཆོག་རྒྱལ་མཚན་ལས་བཀའ་དྲིན་ཐོབ་པ་ས་སྐྱ་བུ་སྟོན་
ལས་གསན་པའོ། །
འཇམ་དབྱངས་དཀོན་མཆོག་བཟང་པོས་བརྩེ་ཆེན་ཀུན་བློ་ལ་གསན་ཅིང་དེ་ལའང་
བརྒྱུད་པ་གཉིས་ཏེ། བྲག་ཕུག་པ་དཀོན་རྒྱལ་གྱི་སློབ་མ་གཡག་སྡེ་པ་ལས་གསན་པ་དང་།
བླ་མ་དམ་པའི་སློབ་བུ་ཉ་དབོན་ཀུན་དགའ་དཔལ་ལ་གསན་པའོ། །གསུམ་པ་སེམས་
དཔའ་ཆེན་པོའི་བརྒྱུད་པ་ནི་རྡོ་རྗེ་འཆང་ཁོ་ན་ལས་གཞན་མེད་དོ། །དེ་ལྟ་བུའི་བརྒྱུད་པ་
གསུམ་པོ་དེ་ནི་རྙེད་དཀའ་ཞིང་དོན་དང་ལྡན་པ་ཁོ་ན་ཡིན་ཏེ། ཡབ་མེས་བླ་ཆེན་ནས་
བརྒྱུད་པ་དང་། ཉ་དབོན་སོགས་ནས་བརྒྱུད་པ་ནི་འདི་ཁོ་ནར་ངེས་ལ། ཐེག་ཆེན་པས་ཆོས་
རྗེ་ཀུན་དགའ་རྒྱལ་མཚན་སོགས་ལའང་གནང་མོད། ཆོས་རྗེ་བསོད་ནམས་བཟང་པོ་བ་
ནས། རྡོ་རྗེ་གདན་པ་ཆོས་རྗེ་ཀུན་དགའ་རྣམ་རྒྱལ་ལ་བརྒྱུད་པ། འདི་ད་ལྟ་བཞུགས་ལ།
འོན་ཀྱང་ཐེག་ཆེན་པའི་བཀའ་འབུམ་པོ་ཏི་གཉིས་ཙམ་ཡོད་པ་འདིའི་ལུང་རྒྱུན་བཞུགས་
པ་ནི། བརྒྱུད་པ་འདི་པ་ཁོ་ན་ཡིན་གསུངས། འོ་ན་རྗེ་སེམས་དཔའ་ཆེན་པོ་ནས་བརྒྱུད་པ་ནི།
དེང་སང་དཔལ་ལྡན་ངོར་པའི་ཞལ་འཛིན་ཐམས་ཅད་མ་ཡིན་ནམ་ཇི་ལྟར་དཀོན་སྙམ་ན།
དེ་ལྟར་བདེན་མོད་ཀྱི། དཔལ་ལྡན་ས་སྐྱའི་སྙན་བརྒྱུད་གདམས་པའི་ཉིང་ཁུ་ཐམས་ཅད་
བསྡུས་པའི་ཁྱད་པར་གྱི་གནད་ཟབ་རྒུ་མན་ངག་སློབ་བཤད་ཀྱི་བཀའ་དྲིན་གསལ་བར་
178



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ཐོབ་ནས་འཛིན་པ་ནི་བརྒྱུད་པ་འདི་ཁོ་ན་པས་མཆོག་ཏུ་དཀོན་ཞིང་། རྙེད་ན་དོན་ཡོད་པ་
ཁོ་ན་ཡིན་ཏེ། དེ་ཡང་སྤྱིར་རྒྱུད་དངོས་བསྟན་གྱིས་ཟིན་པའི་སློབ་བཤད་ནི་གསང་འདུས་
ཉིད་ལ་ཡོད་ལ། དེས་མ་ཟིན་ཡང་བདེ་མཆོག་ལྟ་བུ་ལའང་། རྗེ་ནཱ་རོ་པས་ཕམ་ཐིང་པ་ཁོ་
ན་ལ་སློབ་བཤད་མཛད་པའི་རྒྱུན་ད་ལྟ་རང་རེ་ས་སྐྱ་པ་ལ་རྒྱུན་མ་ཆད་པར་ཡོད་ཅིང་། དེ་
བཞིན་དུ་རྒྱུད་གསུམ་ལ་ཡང་སློབ་བཤད་ཡོད་པ་འདི་ཡིན་ལ། མན་ངག་སློབ་བཤད་ནི།
ཟབ་རྒྱའི་གནད་དམ་པ་གབ་པའི་ཚུལ་གྱིས་བརྒྱུད་པའི་རིམ་པ་ལ་ཡོད་པ་ཁོ་ན་ཡིན་མོད།
སློབ་བཤད་ཀྱི་ཐ་སྙད་གསལ་བར་ཕྱུང་ནས་དོན་མ་ནོར་བར་འཛིན་པ་ནི། བདག་ཆེན་
རིན་པོ་ཆེ་ཉིད་ནས་ཡིན་ཏེ། དེ་ཡང་རྗེ་ངོར་ཆེན་གྱི་དངོས་སློབ་གུང་རུ་དང་། སྲིད་པ་
སོགས་ཀྱིས་ཀྱང་། སློབ་བཤད་ལ་བཤད་པ་འདི་དང་འདི་འདྲ་བྱེད་ཅེས་བཤད་པའི་ན་
ཡམ་ཅུང་ཟད་བྲིས་པ་ཡོད་ལ། རྗེ་མུས་ཆེན་གྱི་དངོས་སློབ། ཞ་ལུ་བ་སངས་རྒྱས་དཔལ་
བཟང་ལ་སོགས་པས། རྗེ་མུས་ཆེན་ཅུང་ཟད་ཐུགས་ཉམས་འུར་ཏེ་སྐུའི་མདངས་འགྱུར་
ཞིང་། བཏུབ་ན་འདི་ཙམ་ཡིན་གསུངས་པའི་བཤད་ལུགས་ཐོར་ཆ་མཛད་པའི་ཚེ། དུས་དེ་
ཙམ་ན་སློབ་བཤད་བྱུང་ངོ་ཞེས་རང་རང་གིས་ཟིན་བྲིས་མཛད་པའི་ཡི་གེ་དུམ་ཙམ་ཡོད་དེ།
སྤྱིར་ནི། རྗེ་ཞ་ལུ་བས། རྗེ་མུས་ཆེན་ཐ་ན་བདག་འཇུག་ཙམ་མཛད་པའི་ཚེ་ཡང་། དྲུང་དུ་
འཁོད་པའི་གོ་སྐབས་ཞུས་ནས། རྡོ་རྗེ་གསུམ་གྱི་རྣམ་པའི་ཆ་མ་ལུས་པའི་ཕྱག་ལེན་ཐམས་
ཅད་ཟིན་བྲིས་མཛད་ཅིང་། དེང་སང་ལུང་རྒྱུན་ཡོད་པའི་པོ་ཏི་ཡང་བཞི་ཙམ་ཡོད་གསུངས་
དེས་ན་བུ་སློབ་གཞན་རྣམས་ལ་ནི་རང་རང་གི་སློབ་བཤད་དུ་གོ་བ་ཙམ་ལས་འདི་སློབ་
བཤད་དོ་ཞེས་དངོས་ཀྱིས་བཀའ་གནང་བ་ནི་མེད་ལ། བདག་ཆེན་རིན་པོ་ཆེ་ལ་ནི། མུས་
སྟ་མོའི་གནས་ཉིད་དུ་ཟླ་བ་བཞིའི་བར་ལ་ཚོགས་པ་སྤྱི་དང་བསྟུན་ནས་ཚོགས་བཤད།
དགོང་ཇའམ་སྲོད་ཇ་གུང་གི་སྟེང་དུ་རྗེ་ཉིད་ཁོ་ན་ལ་སློབ་བཤད་མཛད་དེ། སློབ་ཚོགས་ཀྱི་
བཤད་པ་གཉིས་ཀར་དུས་གཅིག་ཉིད་དུ་ནོད་ནས་གསུང་ངག་རིན་པོ་ཆེའི་བསྟན་པ་ཆེས་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
གསལ་བར་མཛད་དེ། ས་བཟང་དགོན་པར་ཟླ་བ་བཅོ་བརྒྱད་ཀྱི་བར། ཚོགས་པ་སྟོང་ཙམ་
ལ་གསུང་ངག་སློབ་བཤད་མཛད་ཅིང་། ཡོངས་སུ་རྫོགས་པའི་ལུང་སྦྱིན་པའི་དུས་སུ།
བཙུན་མ་གཅིག་དང་བཅུ་གཅིག་ཙམ་བྱུང་བ་ཡིན་ལ། སྤྱིར་ནི་གསུང་ངག་ཚར་ཉི་ཤུ་རྩ་ལྔ་
གནང་བ་ཡིན་གསུངས་ཏེ། དེ་ལྟ་བུའི་དམ་པ་དེ་ཉིད་ནི། ཞབས་ས་ལ་མ་རེག་པར་འབྱོན་
པ་དང་། ལུས་དཀྱིལ་གྱི་ལྷ་བརྒྱ་ལྔ་བཅུ་རྩ་བདུན་གསལ་བར་གཟིགས་པ་སོགས་ངོ་
མཚར་བའི་ཡོན་ཏན་མང་དུ་ཡོད་མོད། ཡང་དག་པར་ན་འཇམ་པའི་དབྱངས་ཀྱི་ངོ་བོ་བླ་
ཆེན་ས་སྐྱ་པ་ཉིད་སླར་ཡང་ཟློས་ཏེ་བྱོན་པ་ཡིན་པས། དེ་ཙམ་ལ་ཡ་ཆ་བར་བྱ་དགོས་པ་ག་
ལ་ཡིན་ཏེ། མཐའ་ཡས་པའོ། །
དེ་ཉིད་ཀྱི་གསུང་ངག་གི་བསྟན་འཛིན་ནི། རྗེ་བཙུན་རྡོ་རིངས་པ་ཀུན་བཟང་ཆོས་ཀྱི་
ཉི་མ་ཁོ་ན་ཡིན་ཏེ། རྗེ་དེ་ཉིད་ལ་གསུང་ངག་སློབ་བཤད་ཚར་གཅིག་དང་ཚོགས་བཤད་
ཚར་བཞི་གསན་ནས་སྒྲུབ་པ་སྙིང་པོར་མཛད་དེ། བཀའ་སྲུང་བྲན་ལྟར་འཁུལ་ཞིང་། རྡོ་
དྲིལ་མཁའ་ལ་འཇོག་པ་སོགས་ངོ་མཚར་བ་མང་དུ་ཡོད་ཅིང་། ཡང་དག་ཉིད་དུ་ཕག་མོ་
གྲུབ་པའི་རྣམ་པར་འཕྲུལ་པ་སྟེ། གསུང་ངག་ཚར་ཉི་ཤུ་ལྷག་ཙམ་གསུངས་ནས་དར་བར་
མཛད་པའོ། །རྗེ་དམ་པ་དེ་ཉིད་ཀྱི་གསུང་ངག་གི་རྒྱུན་འཛིན་ནི། མཁས་བཙུན་བཟང་པོའི་
ཡོན་ཏན་མ་ལུས་པར་ལྡན་པ་རྗེ་བཙུན་བློ་གསལ་རྒྱ་མཚོ་གྲགས་པ་རྒྱལ་མཚན་དཔལ་
བཟང་པོ་ཁོ་ན་ཡིན་ཏེ། རྗེ་དེ་ཉིད་ལ་གསུང་ངག་སློབ་བཤད་ཚར་གཉིས་ཚོགས་བཤད་
ཚར་གསུམ་གསན། ཇི་ལྟ་ཇི་སྙེད་ཀྱི་གནས་ཐམས་ཅད་ཐུགས་སུ་ཆུད་པ། ལམ་ཟབ་མོའི་
རྣལ་འབྱོར་གྱིས་ས་ལམ་ཐམས་ཅད་ཆིག་ཆོད་དུ་སོང་ནས་ཚིག་དོན་གྱི་མདུད་པ་ཐམས་
ཅད་རང་སར་གྲོལ་ཏེ། ཚིག་དོན་ཕྱག་ལེན་སོགས་ཕྲ་རགས་གང་ལ་ཡང་ནོར་འཁྲུལ་གྱི་དྲི་
མ་མེད་པས་སྐལ་ལྡན་གྱི་གདུལ་བྱ་བསླུ་བ་མེད་པར་མཛད་པ་འདི་ཡིན་ནོ། །དེ་དག་གི་
ཞར་ལ་བསྲེས་རྒྱུད་ཇི་ལྟར་བྱུང་བ་ཅུང་ཟད་ཀྱང་གསུངས་ཏེ། ས་ཆེན་གྱི་དངོས་སློབ་ཕག་
ཝན་
180



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
གྲུ་པས། ས་ཆེན་ལོ་བཅུ་གཉིས་བསྟེན་ནས། རྣམ་འགྲེལ་བཤད་མཛོད་མ་མཛད་ཅིང་།
དེའི་སློབ་མ་པྲཛྙཱ་ཀརྟི་སོགས་ཀྱི་དེ་ཉིད་ལ་འགྲེལ་བཤད་ཀྱང་ཡོད། ཕྱིས་ཕག་གྲུ་པས།
ཕྱག་ཆེན་ནཱ་རོ་ཆོས་དྲུག་ལམ་འབྲས་སོགས་བསྲེས་པའི་ཡིག་ཆ། གསང་སྔགས་ལམ་རིམ་
བྱ་བ་ཡོད་གསུངས། ཡང་ས་ཆེན་གྱི་དངོས་སློབ་རྒྱལ་ཚ་ཏལ་ཕུག་པས། རྟ་ནག་ལྕེ་བསྒོམ་
ལ་གནང་ཞིང་། དེ་རྙིང་མ་དང་བཀའ་བརྒྱུད་དང་། ལམ་འབྲས་རྣམས་བསྲེས་ནས་ཡོད་ལ།
སྤྱིར་ལྕེ་བསྒོམ་ལ། རྟ་ནག་ལྕེ་བསྒོམ་དང་། དབུས་ཀྱི་ཁ་རེག་ལྕེ་བསྒོམ་སོགས་ཡོད་པ་ལ།
འདི་ནི་རྟ་ནག་ལྕེ་བསྒོམ། མཁའ་སྐྱོང་བྲག་པར་གྲགས་པ་ཉིད་དེ་མ་གཅིག་རེ་མ་དང་ཕན་ཚུན་
དཔོན་སློབ་ཡིན། ཏལ་ཕུག་པ་དང་། ལྕེ་བསྒོམ་གཉིས་གཅིག་ཏུ་འཛིན་པ་ནི། དཔེ་ངོར་ཆེན་
ཆོས་འབྱུང་ལ་ལའི་ཡི་གེའི་བཅོད་འཆིས་མ་ཕྱེད་པའི་འཁྲུལ་གཞིའོ་གསུངས་ཀྱང་བླ་མ་ཆ་
གན་དབང་ཕྱུག་རྒྱལ་མཚན་གྱིས། ས་ཞ་བསྲེས་པའི་གཞུང་བཤད་བཀའ་རྒྱ་མ་སོགས་
ལམ་འབྲས་པོད་ལོངས་ཀྱི་ཡིག་ཆ་མང་དག་མཛད་དེ། ཁོང་པས་ས་ལུགས་ནི་ས་པཎ་གྱི་
དངོས་སློབ་པུ་རངས་པ་ལ་གསན་ཅིང་། ཞ་ལུགས་ནི་བཤད་པ་འཇམ་དབྱངས་ཆེན་པོ་
རིན་ཆེན་རྒྱལ་མཚན་འཇམ་དབྱངས་བཞི་ཐོག་པར་གྲགས་པ་དེ་ཉིད་ལ་གསན་པ་ཡིན་ལ།
འཇམ་དབྱངས་ཆེན་པོས། ས་ལུགས་ནི་འཕགས་པ་ལའང་རིགས་རིམ་གསན་མོད། ཡོངས་སུ་རྫོགས་པ་གཙང་ནགས་ཕུག་
པ་ཤེས་རབ་འོད་ཟེར་ལ་གསན་པ་ཡིན་ནོ། དེ་ལྟ་བུའི་ཆ་གན་དེས་གསུང་ངག་མང་པོ་ལ་གསུངས་ཀྱང་།
ཁོང་པའི་བརྒྱུད་པ་གཙང་མར་འཛིན་པ་ནི། བླ་ཆེན་གྲགས་པ་རྒྱལ་མཚན་ཡིན་ལ། དེས་
ཏའི་སི་ཏུ་བྱང་ཆུབ་རྒྱལ་མཚན་ལ་གནང་ཞིང་། སི་ཏུ་བས་གསུང་ངག་འཆད་དོ་གསུང་བའི་
གད་རྒྱངས་ཅི་ཡང་བསྒྲགས་མོད། སྤེལ་ཐུབ་པ་ནི་མ་བྱུང་གསུངས། ཡང་ཇོ་ནང་པ་ཀུན་
སྤངས་ཀུན་ཏུ་བཟང་པོས། ས་ལུགས་ཞ་ལུགས་སྒྲོམ་ལུགས་ཀྱི་ཇོ་ལུགས་སོགས་ཐམས་
ཅད་བསྲེས་ནས་བཤད་ལ། དེས་ངབ་བྱར་བ་རིན་ཆེན་འོད་ཟེར་ལ་གསན་ཅིང་། དེས་ཤར་
པ་འཇིམ་ཆེན་ལ་གསན་པ་ཡིན་མོད། ཁོང་གིས་བསྲེས་ལུགས་དེ་སྔ་མས་ཅུང་མ་འཆི་སྟེ།
182



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
སྒྲོམ་ལུགས་དང་གྱི་ཇོ་ལུགས་བརྒྱུད་པ་མེད་བཞིན་དུ་བསྲེས་པས་སོ་གསུངས། ཡང་དེའི་
སློབ་མ་ལ་སྟོད་དབང་རྒྱལ་གྱིས། ལམ་འབྲས་སྦྱོར་དྲུག་དང་བསྲེས་ནས་གནད་མང་པོ་
བཅོས་པས་སྔ་མ་བས་ཀྱང་ཆེས་ཚབས་ཆེ་བ་གཅིག་ཡོད་གསུངས་ཏེ། བསྲེས་བརྒྱུད་ཇི་
ལྟར་བྱུང་བ་མདོ་ཙམ་མོ། །ལམ་འབྲས་བརྒྱུད་པའི་རིམ་པ་དང་བཅས་པ་ཇི་ལྟར་བྱུང་ཚུལ་
ངོ་མཚར་བའི་ཆ་ཤས་བླ་མའི་གསུང་གི་བདུད་རྩི་ལགས་སོ། །ཚིམ་པར་རོལ་ཅིག །
གཉིས་པ་བྱུང་བའི་ཆོས་ལ་བཤད་སྒྲུབ་བྱ་ཚུལ་ལ་གསུམ། བཤད་སྒྲུབ་བྱ་གཞི་ཆོས་
ངོས་བཟུང་བ། ཚད་མ་བཞིའི་སྒོ་ནས་བཤད་པས་སྒྲོ་འདོགས་གཅོད་ཚུལ། སྙན་བརྒྱུད་
བཞིའི་སྒོ་ནས་སྒྲུབ་པས་ཉམས་སུ་བླང་ཚུལ་ལོ། །དང་པོ་ལ་གསུམ། རྗོད་བྱེད་ཚིག་གི་
ལམ་འབྲས། བརྗོད་བྱ་དོན་གྱི་ལམ་འབྲས། སྟོན་བྱེད་ཡི་གེའི་རྣམ་གྲངས་སོ། །དང་པོ་ནི།
འབྲས་བུ་སྐུ་བཞི་ཡེ་ཤེས་ལྔ། ཐོབ་བྱེད་སྨིན་གྲོལ་འཁོར་བཅས་མ་ཚང་བ་མེད་པར་སྟོན་པ་
འདི་ཉིད་དེ། གཞན་དུས་འཁོར་སྦྱོར་དྲུག་གསང་འདུས་རིམ་ལྔ། བདེ་མཆོག་རིམ་བཞི་ལ་
སོགས་པ་ནི། བསྐྱེད་རྫོགས་ཟུང་འཇུག་གི་གདམས་ངག་ཙམ་ཡིན་པས་ལམ་འབྲས་བུ་
དང་བཅས་པ་མ་ཡིན་ལ། བྱང་ས་དང་། ཉན་ས་སོགས་ལས། བྱང་སེམས་ཀྱི་ལམ་འབྲས་
དང༌། ཉན་ཐོས་ཀྱི་ལམ་འབྲས་ཞེས་མིང་བཏགས་པ་ཙམ་ཡོད་མོད་དོན་དང་ལྡན་པ་མ་
ཡིན་ནོ། །དེ་བས་ན་དུས་གསུམ་གྱི་སངས་རྒྱས་ཐམས་ཅད་ཀྱི་བགྲོད་པ་གཅིག་པའི་ལམ།
སངས་རྒྱས་ཀྱི་གསུང་ངག་ཟབ་མོ་མདོ་སྡེ་དང་རྒྱུད་སྡེ་ཐམས་ཅད་ཀྱི་དོན་གྱི་བཅུད་ཕྱུང་བ།
རྗེ་བཙུན་རྣལ་འབྱོར་གྱི་དབང་ཕྱུག་བིརླ་པའི་གསུང་རབ། མདོ་རྒྱུད་མ་ལུས་པ་གསལ་
བར་བྱེད་པའི་སྒྲོན་མེ། མཁས་པ་རྣམས་ཀྱིས་བགྲོད་པར་བྱ་བའི་འཇུག་ངོགས། བསོད་
ནམས་དང་མི་ལྡན་པ་རྣམས་ཀྱིས་རྟོགས་པར་དཀའ་བ། མྱ་ངན་ལས་འདས་པའི་གྲོང་ཁྱེར་
དུ་འཇུག་པ་རྣམས་ཀྱི་ཐེམ་སྐས། རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་
ཀྱི་རང་བཞིན་སྟོན་པར་བྱེད་པའི་ཚིག་ཕུན་སུམ་ཚོགས་པ་འདི་ནི་བཤད་སྒྲུབ་ཀྱི་གཞི་རྗོད་
182



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
བྱེད་ཚིག་གི་ལམ་འབྲས་སོ། །གཉིས་པ་ནི། འབྲས་བུ་ལམ་དང་བཅས་པའི་གདམས་ངག །
ལམ་འབྲས་བུ་དང་བཅས་པའི་གདམས་ངག །གཅིག་ཤེས་པས་མང་པོ་ཤེས་པའི་གདམས་
ངག །སྐྱོན་ཡོན་ཏན་དུ་སློང་བའི་གདམས་ངག །བར་ཆད་དངོས་གྲུབ་ཏུ་ལེན་པའི་
གདམས་ངག །ཏིང་ངེ་འཛིན་ངོ་ཤེས་པས་བསམ་གཏན་གྱི་གེགས་སེལ་བའི་གདམས་ངག
བར་ཆད་ངོ་ཤེས་པས་བདུད་ཀྱི་གེགས་སེལ་བའི་གདམས་ངག །ཙགསེར་འགྱུར་གྱི་རྩི་ལྟ་
བུའི་གདམ་ངག །རྩ་བ་རྡོ་རྗེའི་ཚིག་རྐང་། སྡེ་སྣོད་གསུམ་གྱི་དེ་ཉིད། གཞུང་ཆུང་ཡིད་
བཞིན་གྱི་ནོར་བུ་ལྟ་བུའི་གདམས་ངག་འདི་ནི་བཤད་སྒྲུབ་བྱ་བའི་གཞི་བརྗོད་བྱའི་ལམ་
འབྲས་སོ། །
གཉིས་པ་ལ་གཉིས། སྤྱིར་གླེགས་བམ་ཇི་ལྟར་བྱུང་ཚུལ། ཁྱད་པར་གླེགས་བམ་
ཆོས་སྣའི་གྲངས། པོ་ཏི་དམར་ཆུང་གི་ཆོས་སྣའི་གྲངས་བསྟན་པའོ། །དང་པོ་ནི། བླ་ཆེན་
ས་སྐྱའི་དུས། ལམ་འབྲས་ཀྱི་དཔེ་གསེག་གི་སྒམ་ཆུང་དུ་བཞུགས་སུ་གསོལ་བས། ལམ་
འབྲས་གསེག་ཤུགས་མར་གྲགས་པ་བྱུང་། རྗེ་བཙུན་གྱི་སྐུ་ཚེའི་སྟོད་ལ་ན་བཟའ་དར་གོས་
སེར་པོའི་སྦུབས་སུ་བཞུགས་སུ་གསོལ་བས། ལམ་འབྲས་པོད་སེར་མར་གྲགས་པ་བྱུང་།
ཕྱིས་རྗེ་པས་གཉག་མའི་ཞལ་ཤེས་དགུ་སོགས་ཡིག་ཆུང་གིས་ཁ་བསྐངས་ཏེ། དཀར་ཆག་
གི་ཐེམས་ཀྱིས་བསྡམས་ནས། ལམ་འབྲས་གླེགས་བམ་དུ་བསྒྲིགས་ཏེ། གླེགས་ཤིང་གི་ཕྱི་
ལ་རྡོ་རྗེ་འབྲི་སྟེ། རྟོགས་ཤིང་ཕྱེད་པར་དཀའ་བ་མཚོན། ནང་ལ་ནོར་བུ་འབྲི་སྟེ། འདོད་རྒུ་
སྩོལ་བར་མཚོན། རྒྱས་པར་ནི་བླ་མ་བརྒྱུད་པའང་འབྲི་སྟེ། བླ་མ་ལ་བསྟེན་ནས་རྟོགས་
དགོས་པར་བསྟན་པའོ། །རྗེ་པའི་དཀར་ཆག་ལ་མ་ལྟོས་པའི་ལམ་འབྲས་གླེགས་བམ་ཡང་
དུ་མ་ཞིག་སྣང་སྟེ། དཀར་ཤཱཀྱ་གྲགས་ཀྱིས་ཁོ་རང་གིས་མཛད་པའི་གཞུང་བཤད་རྩ་བར་
བྱས་ཏེ། ཡིག་ཆུང་གཞན་དག་གིས་ཁ་བསྐངས་པའི་ལམ་འབྲས་གླེགས་བམ་དང་། ཞང་
ཟེ་དམར་བས། གཉག་མ་རྩ་བར་བྱས་ཏེ། ཡིག་ཆུང་གཞན་དག་གིས་ཁ་བསྐངས་པའི་
183



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ལམ་འབྲས་གླེགས་བམ་སོགས་ཡོད་གསུངས་སོ། །ཡང་ལམ་འབྲས་པོད་དམར་མ་དང་།
པོད་ནག་མ་ཞེས་གྲགས་པ་ནི། ན་བཟའ་གོས་ཆེན་དམར་ནག་ལས་ཐོགས་པ་སྟེ། དེང་
སང་པོ་ཏི་དམར་ཆུང་ཞེས་གྲགས་པ་འདི་དང་། བླ་མ་དམ་པའི་གཞུང་བཤད་མན་ངག་
གཏེར་མཛོད། ཁྲིད་ཡིག་བཞི་སོགས་གླེགས་བམ་དུ་དྲིལ་བ་འདི་གཉིས་ལ་རིམ་པ་ལྟར་
བྱ་ལ། མཛད་པ་པོའི་མཚན་ཐོགས་པ་དམར་གྱིས་མཛད་པའི་གཞུང་བཤད་གསུང་བགྲོས་
མ་ལའང་དམར་མར་གྲགས་ཏེ། དམར་གྱིས་མཛད་པའི་ཡིག་ཆུང་དུ་མའང་ཡོད་མོད།
གཞུང་བཤད་ཀྱི་གསལ་བྱེད་དུ་སྦྱར་ནས་འཆད་པའམ་གླེགས་བམ་དུ་བསྒྲིགས་པ་ནི་མེད་
གསུངས། །
གཉིས་པ་གླེགས་བམ་ཆོས་སྣའི་གྲངས་སྟོན་པ་ནི། གླེགས་བམ་དཀར་ཆག་འདི་
ཉིད་ཀླད་དོན། གཞུང་དོན། མཇུག་དོན་གསུམ་དུ་བསྡུས་ནས་འཆད་པ་ལས། དང་པོ་ལ་
མཆོད་བརྗོད་དང་དམ་བཅའ་བ་གཉིས་ཏེ། ཕལ་ཆེར་བཀླགས་པས་གོ་ལ། གླེགས་བམ་
གྱི་ཟ་མ་ཏོག་ཅེས་པ་ནོར་བུ་བཞུགས་པའི་སྣོད་ཟ་མ་ཏོག་ལྟར། དཀར་ཆག་འདིས་བཅོས་
པར་བསྡམས་པའི་ཆོས་རྣམས་ནི། འདོད་རྒུ་སྩོལ་བའི་ནོར་བུ་ལྟ་བུ་ཡིན་ལ། དེ་ཉིད་བསྲེ་
བསླད་སོགས་ཀྱིས་ཆུད་མི་ཟ་བར་བྱེད་པའི་སྣོད་ལྟ་བུ་ཡིན་པས་སོ། །
གཉིས་པ་གཞུང་དོན་ནི། སྤྱིར་གླེགས་བམ་དཀར་ཆག་འདི་ལ། སྔ་རྩོམ་དང་ཕྱི་
རྩོམ་གཉིས། དང་པོ་ནི་རྟེན་འབྲེལ་དོན་བསྡུས། ལྟ་བ་རྩ་འགྲེལ་རྣམས་མེད་པ་གཅིག་
བཞུགས་ལ། ཕྱི་རྩོམ་ལའང་། མཆན་དཀྱུས་ཤོར་ལེགས་པོ་མིན་པ་གཅིག་སྣང་སྟེ། ཇི་
སྐད་དུ། དེ་ལྟར་ན་ལམ་རྒྱས་པའི་ཆ་ལག་ཡི་གེ་དཀར་ཆག་ལ་ཐེབས་པ་དྲུག་ཅུ་ཐམ་པ་སྟེ།
གླེགས་བམ་འདིར་ཅིས་ཀྱང་འབྲི་དགོས་པ་ཞེ་དགུ། དཔེ་ཆུང་ལྔ་དང་བཅས་པ་ཡོད་དོ། །
ཞེས་པ་འདི། མཆན་དཀྱུས་ཤོར་དུ་སྣང་ཞིང་། ལེགས་པར་ཡང་མི་སེམས་ཏེ། དྲུག་ཅུ་པོ་
ལམ་རྒྱས་འབྲིང་བསྡུས་གསུམ་ཐམས་ཅད་ཀྱི་ཆོས་སྣ་ཡིན་པས། ལམ་རྒྱས་པའི་ཆོས་སྣ་
184



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ཁོ་ནར་མ་ངེས་པའི་ཕྱིར་དང་། ལས་དང་གི་ཆོས་སྣ་བདུན་བྱིན་རླབས་ཀྱི་བརྒྱུད་པ་སོགས་
ལོགས་སུ་བཞུགས་ཆོག་པའང་མང་དག་སྣང་བས། འདིར་ཅིས་ཀྱང་བཞུགས་དགོས་པ་ཞེ་
དགུའང་ཅུང་ཟད་དཀའ་བའི་ཕྱིར་རོ། ། །
དེ་ལྟར་ན་ཕྱི་རྩོམ་ཉིད་གཙོ་བོར་བཟུང་ནས། ཆོས་སྣ་དྲུག་བཅུའི་གྲངས་འདྲེན་ཚུལ་
ལ་མི་འཚམ་པ་མང་ཡང་། འདིར་རང་རེའི་བརྒྱུད་པས། བདག་ཆེན་རིན་པོ་ཆེའི་གསུང་
བཞིན་འདི་ལྟར་མཛད་པ། ཉུང་ངུའི་སྡོམ་གྱིས་བསྡུས་ན། རྩ་བའི་གཞུང་དང་རྣམ་འགྲེལ་
ཐོག་མཐའ་གཉིས། །གསལ་བྱེད་ཉེར་གཉིས་འཕྲོས་དོན་བཅུ་དང་བདུན། །རྩ་བ་མེད་དང་
ཡོད་པའི་འབྲིང་དང་བསྡུས། །གཞུང་ཤིང་རྣམ་བཞི་རྟོགས་བསྐྱེད་རྣམ་པ་ལྔ། །རྟོགས་
གསལ་དེས་ཆུང་ཟབ་མོ་བླ་མའི་ལམ། །ལུང་སྦྱོར་རྣམ་གསུམ་རྒྱ་བོད་ལོ་རྒྱུས་གཉིས། །
བརྒྱུད་པ་འདི་ལས་བྱོན་པའི་གླེགས་བམ་གྱི། །ཆོས་སྣ་དྲུག་ཅུའི་གྲངས་ཡིན་འཁྲུལ་པ་
མེད། །རྡོ་རྗེའི་ཚིག་དང་རྟོགས་གསལ་དོར་ནས་ནི། །ཡི་གེ་མེད་པའི་ལུང་སྦྱོར་རྒྱས་པ་
དང༌། །ཕྲ་མོའི་དཀར་ཆག་རྣམ་གཉིས་འདྲེན་པ་དང་། །གྲངས་ཀྱི་གཙོ་བོ་རྩ་བའི་གཞུང་
དོར་ནས། །མི་འོས་གླེགས་བམ་ཕྲ་མོ་འདྲེན་པ་སོགས། །བརྒྱུད་པ་གཞན་གྱི་ལུགས་ཡིན་
འདིར་མི་བཞེད། །དེ་ལྟར་སྡོམ་གྱིས་བསྡུས་ནས། དོན་ལྷུག་པར་དཀྲོལ་ན། རྩ་བའི་
གཞུང་རྡོ་རྗེའི་ཚིག་རྐང་། རྣམ་འགྲེལ་གཉག་མ་དང་། ཨ་སེང་མ། གསལ་བྱེད་ལ། ཀུན་
གཞིའི་ཡིག་ཆུང་། གདན་གྱི་ཡིག་ཆུང་། ནང་དཀྱིལ་གྱི༴ འཆི་ལྟར་འཁྲུལ་འཁོར་འཆི་བསླུ་
སྣང་བ་བསྒྱུར་བའི་འདའ་ཀ་མ་སྟེ་བུམ་དབང་གི་འདའ་ཁ་མའི་ཡིག་ཆུང་། གསང་དབང་
གི་ཐིག་ལེའི་རྣལ་འབྱོར་གྱི༴ ཤེས་རབ་ཡེ་ཤེས་ཀྱི་ཕྱག་རྒྱའི་མཚན་ཉིད་ཀྱི༴ བཞི་པའི་
འདའ་ཀ་མ་བུམ་དབང་དང་ཐུན་མོང་དུ་ཡི་གེས་སྒོ་དགག་པ་དང་བཅས་པའི༴ བར་དོ་
བཞིའི༴ ལམ་དབང་གི༴ ཚད་མ་བཞིའི༴ གདམས་ངག་དྲུག་གི༴ རྟེན་འབྲེལ་ལྔའི༴ གྲིབ་
མ་ཁྲུས་ཀྱིས་སེལ་བའི༴ དེ་ཚ་ཚས་སེལ་བའི༴ གྲིབ་སེལ་གྱི་སྦྱིན་སྲེག་བསྡུས་པའི༴ ཐིག་
185



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ལེ་འཛག་པ་བསྲུངས་པའི༴ ཡི་གེ་བརྒྱ་པ་འདོན་ཐབས་ཀྱི་ཡིག་ཆུང་སྟེ་འཁོར་འདས་ཐུན་
མོང་གི་སྐབས་སུ་བཅུ་བདུན། རླུང་སྦྱོར་བདུན་གྱི་དང་། བྷ་ག་ཡི་གེ་བཅུ་བཞི་སྟེ་འཁོར་ལོ་
འཆམ་པ་ལ་གཉིས། གསང་དབང་གི་སྐབས་སུ་འཁོར་བཞིའི་རྒྱ། བཞི་པ་དབང་ཕྱུག་གི་
དོན་བརྒྱད། ས་བཅུ་གསུམ་པའི་ཕྱེད་རོག་མའི་མངོན་རྟོགས་ཏེ། འདས་ལམ་གྱི་སྐབས་སུ་
གསུམ་སྟེ་གསལ་བྱེད་ཉི་ཤུ་རྩ་གཉིས་སོ། ། །
འཕྲོས་དོན་ལ། ཀུན་གཞི་རྒྱུ་རྒྱུད་ལས་འཕྲོས་ནས། འཁོར་འདས་དབྱེར་མེད་ཀྱི་ལྟ་
བ་རྩ་འགྲེལ་ཐབས་རྒྱུད་ཀྱི་གདན་སོགས་ལས་འཕྲོས་ནས། དབང་བཞིའི་ཆོ་ག་མདོར་
བསྡུས་པའི་མན་ངག་གི་གནད། མཆོག་དབང་གསུམ་གྲོལ་བའི་ལམ་ལ་བརྟེན་ནས་
བསྐུར་བ། དབང་ཆུ་ཆེན་མོ་ཡུམ་གྱི་བྱིན་རླབས་ཀྱི་རྒྱུད་པ་མ་ཉམས་པ་སྟེ་བཞི། ལམ་
སོགས་ལ་འཕྲོས་ནས་ཡབ་ཀྱི་བསྐྱེད་རིམ་རྒྱས་འབྲིང་བསྡུས་གསུམ། ཡུམ་གྱི་བསྐྱེད་རིམ།
བསྙེན་པའི་ཁ་སྐོང་སྦྱིན་སྲེག་སྟེ་ལྔ། དམ་ཚིག་གི་ལ་འཕྲོས་ནས། སྲུང་བའི་དམ་ཚིག་རྩ་
ལྟུང་འཁྲུལ་སྤོང་། རྒྱུན་གྱི་བཟའ་བའི་དམ་ཚིག་ཚོགས་འཁོར། ཁྱད་པར་གྱི་བཟའ་བའི་
དམ་ཚིག་བདུད་རྩི་རིལ་བུ་བསྒྲུབ་པ་སྟེ་གསུམ། སྲུང་བ་སུམ་བཅུ་དང་། མན་ངག་གི་
གནད་བདུན་བཅུ་ལ་འཕྲོས་ནས། བྱུང་རྒྱལ་དུ་མི་བཏང་བའི་གནད་བཞི། བསམ་གཏན་
འདོད་པའི་འཕྲང་བདུན། འབྱུང་བ་ལུས་འཁྲུགས་རླུང་དང་སྤྱོད་ལམ་གྱིས་བསལ་བ།
འཕྲིན་ལས་སོ་གཉིས་ཏེ་གེགས་སེལ་བཞི་དང་བཅས་པའི་བཅུ་བདུན་ནོ། །ལམ་འབྲིང་
བསྡུས་གཉིས་ནི། རྩ་བའི་གཞུང་ལོགས་པ་མེད་པ་དང༌། ལོགས་པ་ཚིགས་བཅད་གཅིག་
ཙམ་ཡོད་པའོ། །གཞུང་ཤིང་བཞི་ནི། གཞུང་ཇི་ལྟ་བ་བཞིན་གྱི་ཁྲིད། གནད་དྲུག་གིས་བཀྲི་
བའི་ཁྲིད། གནད་བཅུ་གཅིག་གིས་བཀྲི་བའི་ཁྲིད། དབང་པོ་རབ་འབྲིང་གསུམ་དུ་བཀྲི་
བའི་ཁྲིད་དེ་བཞིའོ། །རྟོགས་བསྐྱེད་ལྔ་ནི། ལམ་འཇུག་ལྡོག །ཕྱག་རྒྱ་འཇུག་ལྡོག་ཤེས་
པས་ཕན་འདོགས་པའི་མན་ངག་བདུན། ལམ་བསྲེ་བའི་འགྲོས་བཞི་དང་བཅས་པ་དང་།
186



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ཕྱི་ནང་གི་མཛད་པ་བཅུ་གཉིས་ཏེ་ལྔའོ། །རྟོགས་གསལ་གྱི་དཔེ་བྲིས་ལ་འཆི་ལྟས་ཀྱི་
འཁྲུལ་འཁོར་གཉིས། རྩའི་དཔེ་བྲིས། བྷ་ག་ཡི་གེ་བཅུ་གཅིག་གི་དཔེ་བྲིས། ཕྲིན་ལས་སོ་
གཉིས་ཀྱི་དཔེ་བྲིས། གེགས་སེལ་གཞན་གྱི་དཔེ་བྲིས་གཉིས་རྣམས་ཡོད་མོད་གྲངས་
གཅིག་ཏུ་བསྡུ། ཟབ་མོའི་ལམ་ནི། ལམ་ཟབ་བླ་མའི་རྣལ་འབྱོར། ལུང་སྦྱོར་ལ། ལུང་འདི་
ཉིད་དང་མདོར་བསྡུས་ཏེ་སྦྱར་བ། ལུང་མཐའ་དག་དང་མདོར་བསྡུས་ཏེ་སྦྱར་བ། ལུང་
འདི་ཉིད་དང་ཞིབ་ཏུ་སྦྱར་བ་སྟེ་གསུམ། རྒྱ་བོད་ཀྱི་ལོ་རྒྱུས་ལ། བླ་མ་བརྒྱུད་པ་རྒྱ་གར་བ་
དང་། བོད་རྣམས་ཀྱི་ལོ་རྒྱུས་ཏེ་གཉིས་སོ། །དེ་ལྟར་དྲུག་ཅུ་ལ། རྡོ་རྗེ་ཚིག་རྐང་ངེས་པར་
འདྲེན་དགོས་ཏེ། མན་ངག་འདིའི་ཆོས་ཀྱི་རྩ་བ་ཡིན་པ་དང་། རྗེ་པའི་ཡབ་ཆོས་ཀྱི་དཀར་
ཆག །རྒྱུད་ཀྱི་དཀར་ཆག །མན་ངག་གི་དཀར་ཆག་རྣམས་ཡོད་པ་ལས། གཞན་རྣམས་སུ་
འདི་མ་བཅུག་པས། མན་ངག་དཀར་ཆག་འདིར་མི་འཇུག་ཁ་མེད་ཡིན་པའི་ཕྱིར་རོ། །
དེ་ལྟར་ན་གླེགས་བམ་འདི ར་ཅིས་ཀྱང་བཞུགས་དགོས་པ་ལྔ་བཅུ་ང་གཅིག །
ལོགས་སུ་གཞུགས་དགོས་པ་གཉིས་འདིར་བཞུགས་ཀྱང་རུང་མི་གཞུགས་ཀྱང་རུང་བ་
བདུན་ཏེ་དྲུག་ཅུ་ཐམ་པ་དཀར་ཆག་འདིའི་གྲངས་ལ་བཞུགས་པ་ཡིན་ནོ། ། །
གསུམ་པ་མཇུག་གི་དོན་ནི། འགྲེལ་པའི་སྟེང་གི་གསལ་བྱེད་ཉི་ཤུ་རྩ་གཉིས་ནི།
ཞེས་སོགས་ཀྱིས་བསྟན་ཏོ། །གཉིས་པ་པོ་ཏི་དམར་ཆུང་གི་གྲངས་ནི། ཚད་མ་བཞི་དང་
སྦྱར་བའི་སྐབས་ལས་ཤེས་པར་ནུས་པས་འདིར་མ་བྲིས་སོ། །གཉིས་པ་ཚད་མ་བཞིས་
འདོགས་གཅོད་པ་ལ་བཞི། དེའི་ངོ་བོ། གོ་རིམ། གྲངས་ངེས། ཆོས་སྣ་ཐམས་ཅད་ཚད་མ་
བཞིས་གཏན་ལ་ཕབ་པ་དངོས། དང་པོ་ནི་མི་བསླུ་བ་སྟེ། བླ་མས་གདམས་ངག་ལ་མི་བསླུ།
ཉམས་མྱོང་གིས་རང་རང་གི་ཉམས་སྐྱེ་བ་ལ་མི་བསླུ། བསྟན་བཅོས་ཀྱིས་བཀའི་དགོངས་
པ་ལ་མི་བསླུ། བཀས་རང་གི་བསྟན་བྱ་ལ་མི་བསླུ་བའོ། །གཉིས་པ་ལ་བཞི། རྒྱུད་ལས་
བསྟན་པའི་གོ་རིམ། ཐོག་མར་འབྱུང་བའི་གོ་རིམ། ཉམས་སུ་བླང་བའི་གོ་རིམ། ཉམས་སུ་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
མྱོང་བའི་གོ་རིམ་མོ། །དང་པོ་ནི། རང་དགར་འཇུག་པ་སྤང་བའི་ཕྱིར་འཁྲུགས་ཅན་ཏེ། སཾ་
བྷུ་ཊིར། བསྟན་བཅོས་ཚད་མ་སློབ་དཔོན་ཉིད། །ལུང་གི་རྗེས་འབྲང་དེ་ཉིད་རིག །དེ་ཉིད་
གསང་དོན་དངོས་པོ་ཡང་། །གཅིག་ནས་གཅིག་བརྒྱུད་ཤེས་པར་བྱ། །བླ་མ་རབ་ཀྱི་ཞལ་
ལས་བླངས། །ཞེས་པ་ལྟར་རོ། །གཉིས་པ་ནི། དང་པོར་བཀའ་ཚད་མ་སྟེ། ཀུན་གྱི་ཐུག་ས་
མཐར་ཐུག་ཡིན་པས་སོ། །གཉིས་པ་བསྟན་བཅོས་ཚད་མ་སྟེ། བཀའི་དགོངས་པ་འགྲེལ་
པ་ལ་མེད་ཐབས་མེད་པས་སོ། །གསུམ་པ་བླ་མ་ཚད་མ་སྟེ། བསྟན་བཅོས་ཀྱི་དོན་སྟོན་
པར་བྱེད་པ་པོ་ཡིན་པས་སོ། །བཞི་པ་ཉམས་མྱོང་ཚད་མ་སྟེ། བསྟན་པའི་དོན་ཉམས་སུ་
བླང་དགོས་པས་སོ། །གསུམ་པ་ནི། དང་པོར་བླ་མ་ཚད་མ་སྟེ། ཉམས་སུ་ལེན་པ་ལ་བླ་མ་
ཚད་མ་ལ་མོས་གུས་འཇུག་པ་གཙོ་བོ་ཡིན་པས་སོ། །གཉིས་པར་གདམས་ངག་གི་ཉམས་
མྱོང་ཚད་མ་སྟེ། བླ་མས་བསྟན་པའི་གདམས་ངག་ལ་སྙིང་རུས་ཀྱིས་འབད་དགོས་པས་སོ། །
གསུམ་པར་བསྟན་བཅོས་ཚད་མ་སྟེ། བསྟན་པ་ལྟར་ཉམས་མྱོང་སྐྱེས་པ་དེ། རྡོ་རྗེའི་ཚིག་
རྐང་གིས་ཞུས་དག་པར་བྱེད་པས་སོ། །བཞི་པར་བཀའ་ཚད་མ་སྟེ། རྡོ་རྗེའི་ཚིག་གིས་ཡིད་
ཆེས་པའི་ཁུངས་ཡིན་པས་སོ། །བཞི་པ་ནི། དང་པོར་ཉམས་མྱོང་ཚད་མ་སྟེ། རང་རྒྱུད་ལ་
ཉམས་མྱོང་གཤའ་མ་གཅིག་མ་སྐྱེས་ན། བླ་མ་དང་བཀའ་དང་བསྟན་བཅོས་རྣམས་ཚད་
མར་ཇི་ལྟར་བསྒྲུབས་ཀྱང་། གོ་ཡུལ་ཙམ་ལས་ཚད་མའི་ངེས་ཤེས་གཏིང་ཚུགས་པ་གཞན་
གྱིས་འཕྲོག་མི་ནུས་པ་གཅིག་སྐྱེ་མི་སྲིད་པའི་ཕྱིར་རོ། །གཉིས་པ་བླ་མ་ཚད་མ་སྟེ། རང་
རྒྱུད་ཀྱི་ཉམས་ཀྱི་སྟེང་ནས། བླ་མ་ལ་མོས་གུས་ཐུན་མོང་མིན་པ་གཅིག་སྐྱེ་བས་སོ། །
གསུམ་པར་བསྟན་བཅོས་ཚད་མ་སྟེ། བླ་མས་ཉམས་བསྟན་བཅོས་དང་སྦྱར་ཏེ། ངོ་སྤྲད་
པས་བསྟན་བཅོས་ལ་ཡིད་ལྷག་པར་ཆེས་པས་སོ། །བཞི་པར་བཀའ་ཚད་མ་སྟེ། བསྟན་
བཅོས་བཀའ་དང་སྦྱར་བས་བཀའ་ཡང་བསླུ་བ་མེད་པར་ཤེས་པས་སོ། །གསུམ་པ་ནི། དེ་
ལྟར་གྱི་གདུལ་བྱ་ལ་ལྟོས་པའི་གྲངས་ངེས་ཏེ། སྟོན་པ་ལ་དངོས་སུ་ཐུག་པའི་གདུལ་བྱ་ལ་
188



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ཚད་མ་གཉིས་ཀྱིས་ཆོག །བཀའི་དགོངས་པ་རང་དབང་དུ་འགྲེལ་བའི་གདུལ་བྱ་ལ། ཚད་
མ་གསུམ་གྱིས་ཆོག །ད་ལྟར་གྱི་གདུལ་བྱ་ལ་བཞི་ལས། གྲངས་མང་མི་དགོས་ཤིང་ཉུང་ན་
མི་འདུ་བའི་ཕྱིར་རོ། །བཞི་པ་ནི། སྔར་གྱི་ཆོས་སྣ་དྲུག་ཅུ་པོ་ཚད་མ་བཞི་རུ་འདི་ལྟར་
གཏན་ལ་དབབ་སྟེ། དེ་ཡང་ཉམས་སུ་ལེན་པའི་གོ་རིམ་དང་བསྟུན་ནས། བླ་མ་བརྒྱུད་པ་
ལ་མོས་གུས་ཚུད་ཚུད་སྒོམ་པ། རང་རྒྱུད་ལ་ཉམས་མྱོང་ཚད་མ་བསྐྱེད་པ། དེ་ཉིད་ལོ་རྒྱུས་
ཚད་མ་གཞུང་ཆུང་རྡོ་རྗེ་ཚིག་རྐང་དང་སྦྱར་བ། དེ་ཉིད་བཀའ་ཡང་དག་པའི་ཚད་མ་དང་
སྦྱར་བ་སྟེ། དང་པོ་ནི། བླ་མ་རྒྱ་བོད་ཀྱི་ལོ་རྒྱུས་སོ། ། །
གཉིས་པ་ལ། ཉམས་མ་སྐྱེས་པ་སྐྱེད་པར་བྱེད་པ་ཁྲིད་ཀྱི་རྣལ་འབྱོར། སྐྱེས་པ་
བོགས་འབྱིན་པ་རྟོགས་པ་བསྐྱེད་པའི་ཆོས་ལྔ། ལམ་གྱི་བར་ཆད་སེལ་བ་གེགས་སེལ་གྱི་
ཡི་གེ་ཆེན་པོ་བཞིའོ། །དང་པོ་ནི་གཞུང་ཁྲིད་བཞིའོ། །ཁྲིད་དེ་ཉིད་ལ་དགོས་པ། དང་པོར་
དམ་ཚིག་དང༌། སྡོམ་པ་མ་ཐོབ་པ་ཐོབ་པར་བྱེད་པ་སྨིན་བྱེད་དབང་སྟེ། དེའི་ཡི་གེ །
དབང་ཆུ། དབང་ཆོག་མདོར་བསྡུས། མཆོག་དབང་གསུམ་གྱི་ཡི་གེ་སྟེ་གསུམ། ཐོབ་པ་མི་
ཉམས་པར་སྲུང་བ་དམ་ཚིག་ལ། བཟའ་བ། སྲུང་བ། རྟེན་པའི་དམ་ཚིག་གསུམ་སྟེ། དང་
པོ་ལ། ཁྱད་པར་དང་རྒྱུན་གཉིས། གཉིས་པ་འཁྲུལ་སྤོང༌། གསུམ་པ་རིམ་པ་གཉིས་ཀྱི་
རྣལ་འབྱོར་སྟེ། བསྐྱེད་རིམ་ལ་ཡབ་ཀྱི་གསུམ། ཡུམ་གྱི་གཅིག །གསང་དབང་གི་མགོར་
ཡུམ་གྱི་བྱིན་རླབས་བསྐྱེད་རིམ་གྱི་བྱ་བ་ལ། དགོས་པ། ལྟ་བ་སྦྱིན་སྲེག་གཉིས་ཏེ། མདོར་
ན་ཉི་ཤུ་རྩ་དྲུག་པོ་དེའི་སྒོ་ནས་ཉམས་མྱོང་ཚད་མ་གཅིག་རང་རྒྱུད་ལ་བཙལ་ལ། ནམ་རྙེད་
པ་ན་བསྐྱང་བར་བྱའོ། །གསུམ་པ་བསྟན་བཅོས་ཚད་མ་ལ་གཉིས། གཞུང་རྒྱས་པར་
བཤད་པ་དང་། གཞུང་བསྡུས་པའོ། །དང་པོ་ལའང་གཉིས། ལམ་རྒྱས་འབྲིང་གསུམ་དུ་
བསྟན་པ་དང་། ཟབ་འབྲིང་གསུམ་དུ་བསྟན་པའོ། །དང་པོ་གཞུང་ཆུང་རྡོ་རྗེའི་ཚིག་རྐང་།
གཞུང་བཤད་གཉག་མས་ཚོམ་བུ་བཅོ་བརྒྱད་དུ་བཀྲལ་བའི་དོན། གསལ་བྱེད་ཡིག་ཆུང་
189



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཉེར་གཉིས་ཀྱིས་བརྒྱན་པའོ། །གཉིས་པ་ནི་ཏིང་ངེ་འཛིན་གྱི་རྒྱུ། ངོ་བོ་ཕན་ཡོན་བར་ཆད་
བསལ་བ་སྟེས་མཚམས་ཚོམ་བུ་ལྔར་བསྟན་པ་ཉིད་དོ། །གསུམ་པ་ནི། དཀྱིལ་འཁོར་ལྔ་ལ་
བཏུད་དེ་བསྐྲུན། །འབར་གཡོ་བརྟན་པའི་བྱེ་བྲག་གིས། །སྲོག་རྩོལ་འགོགས་པ་དེ་
བཞིན་དུ། །བདེ་ཆེན་ཆོས་སྐུ་ནམ་མཁའ་བཞིན། །ཞེས་པའི་དོན་ཏིང་ངེ་འཛིན་གསུམ་
གྱིས་བསྡུས་པའོ། །གཉིས་པ་ཟབ་འབྲིང་གསུམ་གྱིས། ཐ་མ་ལུས་སོ་སོར་བརྟགས་པའི་
འགོག་པ་ནི་དེ་དག་ཐམས་ཅད་ཡིན་ལ། འབྲིང་དམ་ཚིག་གིས་འགྲོ་བ་ཡང་གསེབ་ཚགས་
སུ་བསྟན་ཚར་བས་ཡི་གེ་ལོགས་ན་མེད་ཅིང་། རབ་བླ་མས་འགྲོ་བ་ལ། བླ་མའི་རྣལ་
འབྱོར་རོ། །
གཉིས་པ་དོན་བསྡུས་པ་ནི། རྣམ་འགྲེལ་ཨ་སེང་མ་སྟེ། དེ་ལྟར་ན་བསྟན་བཅོས་
ཚད་མ་ལ་ཡི་གེ་ཉེར་བརྒྱད་དོ། །རྟོགས་གསལ་དཔེ་བྲིས་ནི། ཐད་སོ་ཐད་སོར་འགྲོའོ། །
བཞི་པ་ནི། ལུང་སྦྱོར་གསུམ་སྟེ། ཆོས་སྣ་དྲུག་ཅུ་ཚད་མ་བཞི་དང་སྦྱར་བའོ། །གཉིས་པ་ནི་
པོ་ཏི་དམར་ཆུང་ཚད་མ་བཞི་དང་སྦྱར་བ་ལ་གསུམ། རིང་རྒྱུད་ཉེ་རྒྱུད་རྣམ་གཉིས་ཞར་བྱུང་
དང་བཅས་པ། ཁ་སྐོང་རྗེ་བཙུན་ངོར་པ་ཡབ་སྲས་ཀྱིས་མཛད་པའི་ཆོས་སྣ་ཚད་མ་བཞི་
དང་སྦྱར་བའོ། །དང་པོ་ནི་བླ་མ་ཚད་མ་ལ། རྒྱུད་འདེབས་བླ་མ་རྣལ་འབྱོར་འཛིན། ཁ་སྐོང་
ཤར་ཆེན་པས་མཛད་པ། ས་བིར་མཇལ་བའི་ལོ་རྒྱུས་སྣ་ཐེང་ལ་བསྐུར་བ་སྟེ་གསུམ།
ཉམས་མྱོང་ཚད་མ་ཁྲིད་ཡིག་བཅད་མ་གྲྭ་སྟོན་ཞུས་ལན་གསལ་བར་གྲགས་པ། སྨིན་བྱེད་
སྟ་གོན་སྐབས་སུ་སངས་རྒྱས་སྤྱན་གྱི་རྣལ་འབྱོར། དངོས་གཞིའི་སྐབས་སུ་ཨཉྫའི་བཟླས་
ལུང་། དེའི་གསལ་བྱེད་ཨཉྫའི་གཞི་བཤད། དམ་ཚིག་བདུད་རྩི་རིལ་བུའི་སྒྲུབ་ཐབས་
བདུད་རྩི་འབྱུང་བ། ལམ་དབང་གི་སྐབས་དབང་གི་རབ་དབྱེ། དགའ་སྟོན་གདམས་ཡིག །
གསང་དབང་གི་སྔོན་འགྲོ་ཕྱི་ནང་གསང་གསུམ་གྱི་མཎྜལ། དེའི་གསལ་བྱེད་ཤར་ཆེན་པས་
མཛད་པ། ལུས་སྦྱོར་ཉི་ཤུའི་གསལ་བྱེད་ལམ་འབྲས་པ་ནོར་བཟང་གིས་མཛད་པ། ལུས་
190



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
གནད་ཀྱི་མན་ངག །གསང་དབང་གི་དངོས་གཞི་གཏུམ་མོ་འཁོར་ལོ་བཞིའི་དམིགས་པ་
རྒྱས་པ། གཏུམ་མོའི་དམིགས་པ་ཉེར་དགུ། གེགས་སེལ་ལ་བར་ཆད་གསུམ་སེལ། གླེང་
གཞི་མ། གསང་འདུན་མ། བླ་མ་ཆེན་པོའི་ཉམས་ཆུང་བ། ཉམས་ཆེ་བ། ཁྱད་པར་གྱི་རླུང་
རེངས་བཅོས་པ། གེགས་སེལ་བཞིའི་གསལ་བྱེད། གེགས་སེལ་བཀའ་རྒྱ་མ། ཕྲིན་ལས་
སོ་གཉིས་ཀྱི་སྡོམ་ཚིག་ཞལ་ཤེས། དབང་གི་ལྟ་བ་ངོ་སྤྲོད་པ། དབང་བཞི་ངོ་སྤྲོད་རྩ་
འགྲེལ་ཏེ། བསྟན་བཅོས་ཚད་མ་ལ། གནད་དུ་ཆེ་བ་དྲུག །རྟེན་འབྲེལ་ལྔ། ཕྱག་ཆེན་
དབྱེ་བ། འཁོར་བཞིའི་རྒྱ། ཚོགས་སྦྱོར་མངོན་རྟོགས། ལམ་བསྡུས་འདོད་པའི་ལྕགས་ཀྱུ།
ལམ་བསྡུས་བཤད་པ། སྒྲུབ་པ་ལུང་སྦྱིན། གསང་བ་བཅུའི་རྒྱས་གདབ་སྟེ་དགུའོ། །ལུང་
ཚད་མ་ལ་དམར་གྱིས་མཛད་པའི་ལུང་སྦྱོར།
གཉིས་པ་ལ་གསུམ། བིརླ་པས་ས་ཆེན་ལ་དངོས་སུ་གནང་བ། ས་ཆེན་གྱིས་རྗེ་པ་
ལ་མནལ་ལམ་དུ་གནང་བ། ཞར་བྱུང་དང་གསུམ་མོ། །དང་པོ་ནི། ལྕགས་རི་ལས་མི་
འདའ་བའི་ཟབ་ཆོས་བཞིར་གྲགས་པ་སྟེ། ལམ་ཟབ། ལམ་སྦས་བཤད། བིར་སྲུང་། རྣམ་
འཇོམ་བིར་ལུགས་སོ། །དང་པོ་ནི། ས་པཎ་གྱིས་མཛད་པའི་བླ་མའི་རྣལ་འབྱོར། དམར་
གྱི་བླ་མ་རིན་འབྱུང་གི་མན་ངག་སྟེ་གཉིས། གཉིས་པ་ནི། ལམ་སྦས་བཤད་ཀྱི་ཡི་གེ་ས་
པཎ་གྱིས་མཛད་པ། ཕོ་བྲང་ལྔའི་སྦས་བཤད། སྦས་བཤད་འཁྲུལ་འཁོར་སོ་གཉིས། དེའི་
གསལ་བྱེད་བྷུདྡྷ་ཤྲཱིའི་མཛད་པ་གྲུབ་ཆེན་བཅུ། ཕྲ་མོ་བརྒྱད་རྩ་འགྲེལ་དང་བཅས་པ་ས་
པཎ་གྱིས་མཛད་པ། གསུམ་ནི་ས་ཆེན་གྱི་བིར་སྲུང་གི་ཡིག་རྙིང་གསུམ། བིརྱ་པའི་སྒྲུབ་
ཐབས། བྱིན་རླབས་བྱེད་ཚུལ་གཉིས། འཕགས་པས་མཛད་པ་སྟེ་ལྔའོ། །བཞི་པ་ནི། ས་
ཆེན་གྱི་རྣམ་འཇོམས་སྒྲུབ་ཐབས། དེའི་བྱིན་རླབས་བྱ་ཚུལ། ས་པཎ་གྱི་གཟུངས་ཀྱི་
མཆན་བུ། ནུབ་པ་རིག་འཛིན་གྲགས་ཀྱི་དེའི་ཕྱག་ལེན་ཏེ་བཞིའོ། །གཉིས་པ་ནི། བརྡ་
དོན་གསལ་བ་སྟེ། ས་ཆེན་གྱི་རྩ་བ། ས་པཎ་གྱི་འགྲེལ་པ། ལྷོ་པའི་གསལ་བྱེད་དེ་
191



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
གསུམ་མོ། །གསུམ་པ་ནི། རྗེ་པའི་ཚར་གསུམ་ཁུག་པ། ཡིག་བརྒྱའི་ལས་ཚོགས། སྒོ་དྲུག་
ཆོས་འགྲེལ་རྣམས་སོ། །གསུམ་པ་ཁ་སྐོང་ལ་བཞི། རྗེ་རྡོ་རྗེ་འཆང་གིས་མཛད་པ། རྗེ་
སེམས་དཔའ་ཆེན་པོས་མཛད་པ། བདག་ཆེན་རིན་པོ་ཆེས་མཛད་པ། རྗེ་བཙུན་བླ་མ་
མཆོག་གིས་མཛད་པའོ། །དང་པོ་ནི། གསང་བའི་སྒོ་འབྱེད། རྒྱུད་གསུམ་ལམ་རིམ་ས་
བཅད། ནང་གི་ལམ་ཟབ། དབང་བཞིའི་རྟོགས་སྐྱེད། ཐུན་མོང་བའི་བིར་སྲུང་བར་ཆད་
ཀུན་སེལ། ཐུན་མོང་མ་ཡིན་པའི་བྱིན་རླབས། མཚོན་དོན་གསུང་ངག་དང་སྦྱར་བ། བིར་
སྲུང་གསར་མ། སྐུའི་རྣམ་འགྱུར་དྲུག་སྟེ་བརྒྱད། ཡང་གནད་ཀྱི་ཟླ་ཟེར། རྒྱུད་གསུམ་
འཁྲུལ་འཇོམས། ལུས་དཀྱིལ་རྩོད་སྤོང་སྨྲ་བ་ངན་འཇོམས། ཚོགས་འཁོར་གསང་བ་ཀུན་
རྒྱན། གཏོར་ཆོག་གི་འགྲེལ་པ་ཕྲིན་ལས་རྒྱས་བྱེད་སོགས་ཀྱང་འདིར་གསུངས་ཏེ་མཐའ་
ཡས་པས་སོ། །
གཉིས་པ་ནི་གསུང་ངག་གི་ཁྲིད་ཡིག་གཉིས། མངོན་རྟོགས་ཡན་ལག་དྲུག་པ།
དབང་ཆུ་གསལ་བའི་མེ་ལོང་། ཁ་སྐོང་། ས་ཆོག་ལམ་དུས་དབང་། གཏོར་ཆོག་རྣམས་
བཤད། གསང་བའི་ལམ་ཟབ། གྲུབ་མཐའི་རྣམ་འབྱེད། བླ་མའི་རྣམ་ཐར་ལ་སོགས་པའོ། །
གསུམ་པ་ནི། རྗེ་སེམས་དཔའ་ཆེན་པོའི་རྣམ་ཐར། ཁྲིད་ཡིག་ཟིན་བྲིས། བརྒྱུད་པ་གཉིས་
ལྡན་གྱི་སེམས་བསྐྱེད། ལམ་དུས་དབང་ཆོག །བདུད་རྩི་སྒྲུབ་ཐབས། ལྟུང་བའི་རྣམ་
བཤད་འཁྲུལ་སྤོང་རབ་གསལ། མངོན་བྱང་བཞི་བཤད། འཁོར་འདས་དབྱེར་མེད་གསལ་
བྱེད། བརྡ་དོན་གསལ་བའི་ཁྲིད། ལམ་སྦས་བཤད་ཀྱི་ཁྲིད་གསང་བའི་ལམ་ཟབ་མཚན་
བཅས། གཱ་ཡའི་མགོན་རྐྱང་རྗེས་གནང་ལ་སོགས་པའོ། །བཞི་པ་ནི། བདག་ཆེན་རྡོ་རྗེ་
འཆང་གི་རྣམ་ཐར། ཀུན་སྤངས་རྡོ་རིང་པ་ཆེན་པོའི་རྣམ་ཐར། ལམ་འབྲས་བརྒྱུད་འདེབས།
ལམ་རིམ་སྨོན་ལམ་དང་བཅས་པ། དེའི་བཀྲ་ཤིས། དབང་ཆུའི་ལྷན་ཐབས། ཕྱི་དཀྱིལ་གྱི་
རྣམ་བཤད། ནང་དཀྱིལ་གྱི་རྣམ་བཤད་ལ་སོགས་པ་སྟེ། དེ་རྣམས་ཀྱང་ཚད་མ་བཞི་དང་
192



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
སྦྱར་ཏེ་ཤེས་པར་སླའོ། །
བཞི་པ་སྙན་བརྒྱུད་བཞིའི་སྒྲོ་འདོགས་གཅོད་ཚུལ་ལ་གཉིས། ཐུན་མོང་བ་ཚོགས་
བཤད་ཀྱི་དབང་དུ་བྱས་པ་དང་། ཐུན་མོང་མིན་པ་སློབ་བཤད་ཀྱི་དབང་དུ་བྱས་པ་གཉིས།
དང་པོ་ལ་བཞི། དབང་གི་ཆུ་བོ་མ་ནུབ་པ། བྱིན་རླབས་ཀྱི་བརྒྱུད་པ་མ་ཉམས་པ།
གདམས་ངག་གི་སརྐ་མ་ལོག་པ། མོས་གུས་ཀྱིས་བསམ་པ་ཚིམ་པའོ། །དང་པོ་ལའང་
གསུམ། རྒྱུ་དུས་ཀྱི་དབང་ཆུ་མ་ནུབ་པ་ནི། སྡོམ་པ་རྩ་བ་ནས་མ་ཉམས་པ། ལམ་དུས་ཀྱི་
དབང་ཆུ་མ་ནུབ་པ་ནི། ལམ་དབང་ཐོབ་ནས་རབ་འབྲིང་གསུམ་དུ་མ་ཆད་པ། འབྲས་བུའི་
དབང་ཆུ་མ་ནུབ་པ་ནི། འགྲོས་བཞི་ཐིམས་པའི་རྟེན་འབྲེལ་མ་འཆུགས་པའོ། །བྱིན་རླབས་
ལའང་བཞི། ཉམས་སུ་བླང་བའི་མཐའ་ནི་ལུས་གནད་བཅའ་བ་ནས། གེགས་སེལ་གྱི་བར་
བླ་མའི་གསུང་བཞིན་ཉམས་སུ་བླངས་པ། བྱིན་རླབས་ཀྱི་མཐའ་ནི་ཕྱི་ནང་མཁའ་འགྲོས་
བྱིན་གྱིས་བརླབས་པ། ཉམས་སུ་མྱོང་བའི་མཐའ་ནི། ཉམས་ཇི་ལྟ་བ་བཞིན་སྐྱེས་པ། གྲུབ་
པའི་མཐའ་ནི་གྲུབ་མཐའ་སྙོགས་པའོ། །སརྐ་མ་ལོག་པ་ནི། སརྐའམ། སརླའམ།
སརྒའམ་གང་བྱས་ཀྱང་འདྲ་སྟེ། གོ་རིམ་གྱི་བརྡ་རྙིང་ཡིན་ལ། དེ་ནས་གདམས་ངག་སྟོན་
པའི་གོ་རིམ་ལྟར་ན། རྒྱུད་མ་སྦྱངས་པ་ལ་དབང་མི་བསྐུར། དེ་མ་བསྐུར་བ་ལ་ཁྲིད་མི་བྱེད།
དེ་མ་བྱས་པ་ལ་གཞུང་མི་བཤད། དེ་མ་བཤད་པ་ལ་སྒྲུབ་ལུང་མི་སྦྱིན། དེ་མ་སྦྱིན་པ་ལ་
གསང་བཅུ་ཡིས་རྒྱས་མི་གདབ་པའོ། །ཉམས་མྱོང་ལ་ཉམས་སྣང་ཐམས་ཅད་རྩ་ཡི་གེ་དང་
དེའི་རྟེན་འབྲེལ་དུ་ཤེས་པས་རེ་དོགས་དང་བྲལ་བའོ། །བཞི་པ་མོས་གུས་ནི། ཉམས་མྱོང་
ནང་ནས་ཤར་བས། དག་པའི་སྣང་བ་རྒྱས་ཏེ། མོས་གུས་འཕྲོག་པར་མི་ནུས་པའོ། །
གཉིས་པ་སློབ་བཤད་ནི་འདིར་མི་འབྲི་སྟེ། ཐུན་མོང་མ་ཡིན་པའི་ཕྱིར་རོ། །
ད་ནི་ཁྲིད་ཀྱི་གཞུང་ཤིང་བྱེ་བྲག་ཏུ་བཤད་པ་ལ་འདི་སྐད་ཅེས་གསུངས་ཏེ། དེ་ཡང་།
དཀྲི་རྒྱུའི་གང་ཟག་ངོས་བཟུང་བ། ཁྲིད་བྱེད་རྣལ་འབྱོར་ངོས་བཟུང་བ། གཞུང་ཤིང་བཞི་
k
193



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཉིད་ཁྱད་པར་དུ་བཤད་པའོ། །དང་པོ་ནི། དཀྲི་རྒྱུའི་གང་ཟག་ཐམས་ཅད་ནི། སྐལ་དམན་
རིམ་གྱིས་པ་དང་། སྐལ་ལྡན་ཅིག་ཅར་བ་གཉིས་སུ་འདུ་ལ། དེ་གཉིས་མངོན་བྱུང་ལ་སྦྱར་
ན་ནག་པོ་པ་དང་། ཌོ་བྷི་པ་གཉིས་ལ་གོ་རིམ་ལྟར་ངོས་འཛིན་ཞིང་། ད་ལྟར་ལ་སྦྱར་ན།
སྤྱིར་གང་ཟག་བཞི་སྟེ། གསང་སྔགས་ལ་ཞུགས་པ་དང་། ཐེག་ཆེན་ཙམ་ལ་ཞུགས་པ་དང་།
ཉན་ཐོས་ཙམ་ལ་ཞུགས་པ་དང་། བསྟན་པ་ལ་མ་ཞུགས་པའོ། །ཕྱི་མ་ལ་གསུམ། ཚེ་འདི་
ཉིད་ལ་མཆོག་གི་གོ་འཕང་འདོད་པ་དང་། རང་ཉིད་གཅིག་པོ་ཞི་བ་དོན་གཉེར་ཙམ་དང་།
ཚེ་འདིར་ནད་ཞི་གདོན་ཞི་ཙམ་འདོད་པའོ། །དེ་ལྟར་གསུམ་གྱི་སྔ་མ་ནི། སྐལ་ལྡན་ཅིག་
ཅར་བ་དང་། ཕྱི་མ་ནི་སྐལ་དམན་རིམ་འཇུག་པའི་དཔེར་གཟུང་བར་བྱའོ། ། །
གཉིས་པ་ཁྲིད་ཀྱི་རྣལ་འབྱོར་ལ་གསུམ། རྒྱུད་ལས་གསུངས་ཚུལ། ཐུན་མོང་བའི་
མན་ངག་གིས་བཀྲལ་ཚུལ། ཐུན་མོང་མིན་པའི་མན་ངག་གིས་བཀྲལ་ཚུལ་ལོ། །དང་པོ་ནི།
རྩ་རྒྱུད་བརྟག་པ་གཉིས་ལས། དང་པོར་གསོ་སྦྱོང་སྦྱིན་པར་བྱ། །དེ་ནས་བསླབ་པའི་
གནས་བཅུ་སྦྱིན། །དེ་ལ་བྱེ་བྲག་སྨྲ་བ་བསྟན། །མདོ་སྡེ་པ་ཡང་དེ་བཞིན་ནོ། །དེ་ནས་རྣལ་
འབྱོར་སྤྱོད་པ་ཉིད། །དེ་ཡི་རྗེས་སུ་དབུ་མ་བསྟན། །སྔགས་ཀྱི་རིམ་པ་ཀུན་ཤེས་ནས། །དེ་
རྗེས་ཀྱེ་ཡི་རྡོ་རྗེ་སྩལ། །ཞེས་གསུངས་པའོ། །གཉིས་པ་ནི། ལྗོན་ཤིང་ལས། རིམ་པས་
སློབ་ཚུལ་ལ། ཐུན་མོང་བའི་ལམ་ལ་སློབ་ཚུལ་དང་། ཐུན་མོང་མིན་པའི་ལམ་ལ་སློབ་ཚུལ་
གཉིས། དང་པོ་ལ། སྤྱོད་པ་རིམ་ཅན་དང་། ལྟ་བ་རིམ་ཅན་ལ་སློབ་ཚུལ་གཉིས། དང་པོ་ནི།
གསོ་སྦྱོང་དང་། གནས་བཅུ་སྟེ། གཏན་ཁྲིམས་ལ་སློབ་པ། གཉིས་པ་ནི་གྲུབ་མཐའ་བཞི་
ལ་སློབ་པའོ། །གཉིས་པ་ཐུན་མོང་མིན་པ་ནི། རྒྱུད་སྡེ་བཞི་ལ་རིམ་པས་སློབ་ཅིང་། བླ་
མེད་ཀྱིའང་། ཕ་རྒྱུད། མ་རྒྱུད་གཉིས་མེད་རྒྱུད་རྩ་བཤད་ལ་ལེགས་པར་འཇུག་པའོ། །དེ་
དག་དོན་དྲིལ་ན། དང་པོར་གསོ་སྦྱོང་ཕོག །དེ་ནས་སྐྱབས་འགྲོ་གཏན་ཁྲིམས་བདུན།
སེམས་བསྐྱེད་རྣམས་གཞིར་བཟུང་ནས། ལྟ་བ་སྒྲོ་འདོགས་གཅོད་པ་སོགས་ལྗོན་ཤིང་ཉིད་
སྒྲ
194



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ལས་ཇི་ལྟར་གསུངས་པ་ལྟར་རོ། །གསུམ་པ་ཐུན་མོང་མིན་པའི་ཉམས་ལེན་ནི། གཞུང་
ཆུང་རྡོ་རྗེའི་ཚིག་རྐང་འདིས་ལེགས་པར་བཀྲལ་པ་འདི་ཉིད་དེ། འདི་ལའང་གཉིས།
གཞུང་ཆུང་བསྟན་བཅོས་ཚད་མ་རང་གང་གི་བཞུགས་ཚུལ་ལྟར་བཤད་པ་དང༌། གཞུང་
ཆུང་བླ་མའི་མན་ངག་གིས་ཉམས་མྱོང་ཚད་མར་དྲངས་ཏེ་བཤད་པའོ། །
དང་པོ་ནི། ཚིག་རྐང་གི་དོན་འཁོར་འདས་ཐུན་མོང་བ་ལ་གཞུང་ཚོམ་བུ་བདུན།
འཁོར་ལོ་འཆམ་པ་ལ་ཚོམ་བུ་བདུན། འཁོར་ལོ་བསྐོར་བ་ལ་ཚོམ་བུ་བཞི་སྟེ། ཚོམ་བུ་བཅོ་
བརྒྱད་དུ་བསྟན་པ་ལས། ཐུན་མོང་བའི་ཚོམ་བུ་བདུན་ལྟ་བུས་ཀྱང་ཚོམ་བུ་རང་རང་གི་
ལམ་འབྲས་རེ་སྟོན་ཅིང་། དེ་ཡང་སྣང་གསུམ་ལྟ་བུ་ལ་སྦྱར་བའི་ཚེ། སྣང་བ་རེ་རེ་ལ་རྟེན་རྒྱུ།
སྣང་བ་གང་ཡིན་པ་ཞེས་གསུམ་གསུམ་གྱིས་བཤད་ནས། ཉམས་སྣང་གི་རྟེན་འཆར་བའི་ཚེ།
ལུས་ཁྱད་དུ་གྱུར་པ། ཐོས་བསམ་བསླབ་པ། དབང་གིས་རྒྱུད་དག་ཅིང་། ཉམས་རྒྱུད་ལ་
སྐྱེས་པ་ཞེས་འཆད་པས། རྣལ་འབྱོར་པའི་དབང་དམ་ཚིག་བསྐྱེད་རྫོགས་ཀྱི་ཉམས་ལེན་
ཐམས་ཅད་འདིར་བསྟན་ནས། མ་དག་སྣང་བའི་སྐབས་སུ་ལམ་ཉམས་ལེན་གྱི་དྲི་མི་བྲོ་
བའི་བཤད་ལུགས་གཅིག་བྱེད་པའོ། །
གཉིས་པ་ནི་ཚིག་རྐང་གི་དོན་ཚོམ་བུ་ཇི་སྙེད་པ་ཐམས་ཅད། གང་ཟག་གཅིག་འཚང་
རྒྱ་བའི་ལམ་གྱི་ཆ་རྐྱེན་མ་ཚང་བ་མེད་པ་གཅིག་ཏུ་དྲིལ་ནས་སྟོན་ཏེ། དེ་ཡང་སེམས་ཅན་ལ་
ཉོན་མོངས་པ་ལ་མ་དག་པའི་སྣང་བ། ཞེས་པས། འཁོར་བའི་ཉེས་དམིགས། དལ་འབྱོར་
རྙེད་དཀའ། འཆི་བ་མི་རྟག་པ་དང་བཅས་པ། ལས་རྒྱུ་འབྲས་རྣམས་སྟོན་ཏེ། སེམས་ཅན་
གྱི་ཁམས་ལ་བརྟགས་པས་འཁོར་བའི་ཉེས་དམིགས་ཤེས། ཉོན་མོངས་པའི་མང་ཚུལ་
མཐོང་བས་དལ་འབྱོར་རྒྱུའི་སྒོ་ནས་རྙེད་དཀའ་བར་གོ །མ་དག་པའི་སྣང་ཚུལ་བལྟས་
པས། ལས་འབྲས་བསླུ་མེད་དུ་མཐོང་བས་སོ། །རྣལ་འབྱོར་པ་ཏིང་ངེ་འཛིན་ལ་ཉམས་ཀྱི་
སྣང་བ། ཞེས་པའི་རྣལ་འབྱོར་པ། ཐུན་མོང་དང༌། ཐུན་མོང་མིན་པ་གཉིས་སུ་ཕྱེ་ནས།
195



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཐུན་མོང་པས། བྱམས་སྙིང་རྗེ་བྱང་ཆུབ་ཀྱི་སེམས་རྣམས་བསྒོམ་པས་རྒྱུད་སྦྱངས་ཏེ།
དབང་བསྐུར་བའི་སྣོད་རུང་དུ་བྱས། ལུས་ཐབས་རྒྱུད་ལ་གདན་སོགས་གསུམ་པ་བཞིས་
རྒྱུའི་དབང་ཞེས་པས་རྒྱུ་དབང་བསྐུར་བ་སོགས་གང་ཟག་གཅིག་གི་ཉམས་ལེན་དུ་སྦྱར་
ནས་འཆད་པའོ། ། །
དེ་ལྟར་ཚད་མ་གཉིས་ལ་སྦྱོར་ཚུལ་ཐ་དད་པའི་རྣམ་དབྱེས། རྡོ་རྗེའི་ཚིག་ལ་བཤད་
པ་དང༌། ཉམས་ལེན་གཉིས་ཐ་དད་པར་འབྱུང་བ་ནི། མན་ངག་གི་མིག་གིས་བལྟས་ན་
གསལ་བར་མཐོང་སྟེ། རྣམ་འགྲེལ་གཉག་མ་སོགས་ན་བསྟན་བཅོས་ཚད་མའི་བཤད་པ་
དེ་ཉིད་བསྙོན་མེད་དུ་ཡོད་ཅིང་། ཉམས་མྱོང་ཚད་མ་ལ་སྦྱར་བའི་ཉམས་ལེན་འདི་ཉིད་ནི།
རྣམ་འགྲེལ་ཨ་སེང་མ་དང་། གཞུང་ཁྲིད་ཇོ་ལྕགས་མ་གཉིས་ན་གསལ་བ་ཡིན་ཏེ། ཇི་
སྐད་དུ། སྣང་བ་གསུམ་གྱིས་ལམ་གྱི་གཞི་བཅས་ཏེ། །ཞེས་པ་སྣང་གསུམ་གྱི་ཉམས་ལེན་ཏེ།
འཁོར་བའི་ཉེས་དམིགས་ཤེས། དལ་འབྱོར་རྙེད་དཀའ་གོ །ལས་འབྲས་ལྷུར་ལེན།
བྱམས་སྙིང་རྗེ་བྱང་སེམས་རྣམས་ཀྱིས་རྒྱུད་སྦྱངས་པ་ནི། དབང་གི་སྣོད་དམ་གཞིར་རུང་
བས། ལམ་གྱི་གཞི་མ་ཡིན་པའོ། །ཉམས་བླང་མ་ལུས་རྒྱུད་གསུམ་དག་གིས་ཤེས། །ཞེས་
པ་ནི། རྒྱུད་གསུམ་ཉམས་བླང་ནི། དངོས་གཞིར་བསྟན་པ་སྟེ། དེ་ཡང་ཀུན་གཞི་ནི་གཏན་
ལ་དབབ་བྱ་ཡིན་ཡང་། ཡུལ་ཅན་འཁོར་འདས་དབྱེར་མེད་ཀྱི་ཆ་ནས་ཉམས་བླང་དུ་
བསྡུས། འབྲས་རྒྱུད་ནི་སྤྲོ་བ་བསྐྱེད་པའི་ཆ་ནས་སམ། འབྲས་བུའི་ཉམས་སྣ་ཚོགས་འཆར་
བས་དེར་བསྡུས་པ་ཙམ་སྟེ། གཙོ་བོ་ཐབས་རྒྱུ་སྡེ། དང་པོ་དབང་། བསྲུང་བྱ་དམ་ཚིག །
བསྒོམ་བྱ་ལམ་སོགས་ཉམས་ཆག་བསྐང་ཐབས་ལམ་དུས་དབང་ལ་སོགས་པའོ། །ཚད་མ་
སྙན་བརྒྱུད་བཞི་ཡིས་སྒྲོ་འདོགས་གཅོད། །ཅེས་པ་ནི། སྒྲོ་འདོགས་གཅོད་ཡུལ་ཏེ། ཚད་མ་
བཞིས་སྣང་གསུམ་དང༌། སྙན་རྒྱུད་བཞིས་རྒྱུད་གསུམ་ལའོ། །སེམས་འཛིན་གནས་
ལུགས་རྣམ་གསུམ་རྟོགས་པ་ཡི་ཞེས་པ་ནས། རྒྱུ་རྐྱེན་གཞན་མེད་རེ་དོགས་བྲལ་བར་
196



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
མཛོད། །ཅེས་པའི་བར་གྱིས་ཞེས་པས་ཕན་འདོགས་བདུན་བསྟན། ཐབས་དང་ཤེས་རབ་
ཟུང་འཇུག་རྣལ་འབྱོར་པ། །ཞེས་པ་ནས། བར་ཆད་རིམ་གྱིས་སེལ་བར་ཤེས་པར་བྱ་ཞེས་
པའི་བར་གྱིས་སྲུང་བ་སུམ་ཅུ་བསྟན། རྩ་ཡི་ཟུག་ལ་ལ་དོར་ཤིན་ཏུ་གཅེས། །ཞེས་སོགས་
ཀྱིས་གེགས་སེལ་བསྟན། ལྟ་སྒོམ་གཉིས་ལ་དུག་དབྱུང་བདུད་རྩི་སྟེན། །ཞེས་སོགས་ཀྱིས་
གདམས་ངག་དྲུག་བསྟན་ཏེ། མདོར་ན་གཞུང་འདིས་ཚོམ་བུ་ཐམས་ཅད་གང་ཟག་གཅིག་
འཚང་རྒྱ་བའི་ཆ་རྐྱེན་དུ་བྲིལ་ནས་བསྟན་པས། བསྟན་བཅོས་ཚད་མར་བགྲང་ཡང་། སྟོན་
ཚུལ་ཉམས་མྱོང་ཚད་མར་བཞུགས་སོ་ཞེས་གསུངས་སོ། །
གཉིས་པ་ཁྲིད་ཀྱི་གཞུང་ཤིང་བྱེ་བྲག་ཏུ་བཤད་པའང་གཉིས། སྤྱིར་བཤད་པ་དང་།
གནད་བསྡུས་ནས་ཉམས་སུ་ལེན་ཚུལ་ལོ། །དང་པོ་ནི། གང་དག་ཆོས་རྗེ་པའི་ཁྲིད་ཀྱི་
དཀར་ཆག་ཏུ་གྲགས་པ་དེའི་རྗེས་སུ་ཞུགས་ནས། ཁྲིད་ཚུལ་བཅོ་བརྒྱད་དུ་བྱེད་པ་ཡོད་
མོད། རེ་ཞིག་བཏང་སྙོམས་བཞག་ནས། འདིར་བརྒྱུད་པ་འདི་ཉིད་ལས་འོངས་པ་ནི། ཁྲིད་
གཞུང་བཞིར་གྲགས་པ་དང་། ཆ་ལག་ལམ་སྦས་བཤད། བརྡ་དོན་གསལ་བ་རྣམས་ཀྱི་
ཁྲིད་མཛད་ལ། ལམ་ཟབ་མོ་ལའང་ཁྲིད་མེད་དོ་ཞེས་བཀའ་དོག་པར་མཛད་ཀྱང་། ཁྲིད་
ཟབ་པོ་གཅིག་བཞུགས་ཞེས་གསུངས་ཤིང༌། ཁྲིད་གཞུང་བཞིའི་གཞུང་ཇི་ལྟ་བ་བཞིན་གྱི་
ཁྲིད་ཀྱིས་བཀྲིས་ན། ཁྲིད་གཞན་གསུམ་གྱིས་ལོགས་སུ་བཀྲི་མི་དགོས་ཏེ། ལམ་དབང་
རྒྱས་པ་ཐོབ་ན། འབྲིང་བསྡུས་གཉིས་ལོགས་སུ་བྱ་མི་དགོས་པ་དང་འདྲ་གསུངས། དེ་ཡང་
ཁྲིད་ཐོག་མཐའ་གཉིས་རྒྱས་པ། བར་པ་གཉིས་བསྡུས་པ། ཡང་ཐོག་མ་སྐལ་དམན་རིམ་
འཇུག་པའི་ཁྲིད་དེ། ཚིག་རྐང་གི་བབས་ཀྱིས་གཞུང་ཚུལ་ཇི་ལྟ་བ་བཞིན་བཀྲི་བའོ། །བར་
པ་གཉིས་ནི་སྐལ་ལྡན་ཅིག་ཆར་བའི་ཁྲིད་དེ། གནད་དྲུག་གིས་བཀྲི་བ་ནི། བསྐྱེད་རྫོགས་
ཐུན་མོང་བའི་ཁྲིད་ཡིན་ལ། གནད་བཅུ་གཅིག་གིས་བཀྲི་བ་ནི། རྫོགས་རིམ་ཁོ་ནའི་ཁྲིད་
ཡིན་པའོ། །དབང་པོ་རབ་འབྲིང་གསུམ་གྱིས་བཀྲི་བ་ནི། ཅིག་ཅར་བ་དང་རིམ་འཇུག་པ་
197



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཐུན་མོང་བའི་ཁྲིད་ཡིན་པས། ཇི་ལྟར་འཚམ་པས་བཀྲི་ཞིང་རྒྱུད་ཚོད་སྦྱར་བ་སྟེ། ཉན་ཐོས་
ལམ་གྱིས་བཀྲི་བར་འོས་པ་ནི། ཉེས་དམིགས་རྙེད་དཀའ་ལས་འབྲས་གསུམ་གྱིས་བཀྲི།
ཐེག་པ་ཐུན་མོང་བས་བཀྲི་བར་འོས་པ་ནི། བྱམས་སྙིང་རྗེ་བྱང་སེམས་གསུམ་གྱིས་བཀྲི།
ཐུན་མོང་མིན་པ་ལྟ་བས་བཀྲི་བར་འོས་པ་ནི། སེམས་སྒྱུ་མ་རང་བཞིན་མེད་པ་གསུམ་གྱིས་
བཀྲི། ཐབས་ཤེས་རབ། ཟུང་འཇུག་གི་རྣལ་འབྱོར་པ་གསུམ་ནི། དབང་པོ་རབ་འབྲིང་
གསུམ་གསུམ་དུ་ཕྱེ་ནས་བཀྲི་བའོ། ། །
དེ་ལྟ་བུའི་དབང་པོ་རབ་འབྲིང་གསུམ་གྱི་ཁྲིད་ཡིག་འདི་ལ། སྔོན་ཡིག་རྙིང་ཆེ་ཆུང་
གཉིས་འདུག་པ་ལས། བརྒྱུད་པ་འདི་པས་ཚད་མ་བྱ་རྒྱུ་ནི་ཆུང་བ་འདི་ཉིད་དེ། འདི་ཉིད་
ཚད་མ་ཡིན་པའི་ཤེས་བྱེད་ནི། དཀར་ཤཱཀྱ་གྲགས་ཀྱི་འདིའི་ཁྲིད་ཡིག་དང་། ཚོགས་སྒོམ་
པའི་འདིའི་ཁྲིད་ཡིག་དང་འདི་ཉིད་མཐུན་པས་ཡིན་ལ། ཆ་གན་པའི་ཡི་གེ་དང་ཡང་འདི་
མཐུན་པ་ཡིན་ནོ། །ཁྲིད་ཡིག་ཆེ་བ་དེ་ཉིད་ནི། ས་པཎ་ཁྲིད་ཀྱི་དཀར་ཆག་ཏུ་གྲགས་པ་
ལས། དེ་ཉིད་གཞིར་བཞག་པ་ནས་ཆོས་རྗེ་བླ་མ་དམ་པ་སོགས་ཀྱིས་ཀྱང་ཚད་མར་མཛད་
མོད། ཅུང་མ་དག་པའི་ཤེས་བྱེད་ནི། སྔོན་འགྲོ་དམིགས་པའི་གྲངས་ཟློས་པ་དང་། སེམས་
ཀྱི་དཔེ་མིག་ཡོར་དང་། རྟེན་འབྲེལ་གྱི་དཔེ་ཆུ་ཟླ་གཉིས་སྒྱུ་མའི་དཔེར་བཀོད་པས་རྗེ་པའི་
གསུང་དང་འགལ། ཟུང་འཇུག་གི་རྣལ་འབྱོར་གྱི་ཁྲིད་རིམ་ཆད། རྡོ་རྗེ་སློབ་མའི་དབང་
ཙམ་ཐོབ་པས་ལུས་དཀྱིལ་འཁོར་བསྒོམ་དུ་རུང་བར་བཤད་པ་སོགས་གོང་མའི་གསུང་
རབ་དད་འགལ་བར་སྣང་བ་དུ་མ་ཞིག་ཡོད་པའོ་གསུངས། །
གཉིས་པ་གནད་བསྡུས་ནས་ཉམས་སུ་བླང་བ་ནི། ལམ་འབྲས་ཁྲིད་ཀྱི་སྙིང་པོ་ནི། །
གཉིས་ལས་གསུམ་བྱུང་གདམས་ངག་ཡིན། །ཀུན་གྱི་སྤྱོད་ཡུལ་མ་ཡིན་པའི། །མན་ངག་
ཤེས་པ་བླ་མའི་དྲིན། །ཞེས་གསུངས་པ་དང་། ཡང་དེ་ཉིད་དང་མཐུན་པར། བཤད་ཚུལ་
འདི་ནི་རྗེ་བཙུན་ས་སྐྱ་པ། །བརྒྱུད་པར་བཅས་པའི་དགོངས་པ་ཡིན་མོད་ཀྱི། །དེང་སང་
དཔར་
198



，
གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
ལམ་འབྲས་པ་ཞེས་ཡོངས་གྲགས་པའི། །བཤེས་གཉེན་ཀུན་གྱིས་ལྟ་བའི་སྤྱོད་ཡུལ་མིན། །
ཞེས་གསུངས་པའི་དོན་ཁོང་དུ་བཅུད་ནས་དོན་ཉམས་སུ་བླང་བར་བྱའོ། །འོ་ན་དེ་ཉིད་ཀྱི་
དོན་ཅི་ཡིན་སྙམ་ན། འདིའི་དོན་ནི། དྲིན་ཅན་བླ་མ་ལེགས་པར་མཉེས་པའི་ཞལ་ལས་
རིམ་གྱིས་ཤེས་པར་བྱ་བ་ཁོ་ན་ཡིན་པས། ཅི་ཏོལ་དུ་ཡི་གེར་འབྲི་བ་དང་། གཏམ་དུ་སྨྲ་
བའི་འོས་མ་ཡིན་པ་དེ་བས་ན། འདིར་མི་འབྲི་ལ། གང་དག་བརྒྱུད་ལྡན་བླ་མའི་ཞལ་ཤེས་
ཀྱི་བདུད་རྩི་ཡིད་ལ་སིམ་པའི་སྐལ་བ་དང་ལྡན་ན་ནས། རང་དགའི་ཕོ་ཚོད་ངན་སྐྱུགས་
ཀྱིས། ཡིད་གདུང་སེལ་དུ། དུར་རེ་བ་མང་དུ་མངོན་ཏེ། རྒྱུད་པ་ཉེ་རྒྱུད་གཉིས་རྒྱས་འབྲིང་
བསྡུས་གསུམ་གྱི་གདམས་ངག་བྱུང་ཞེས་སྨྲ་བ་དང་། ཁྲིད་ཡིག་ལྷུག་པ་ཇོ་ལྕགས་མ་དང་།
ཚིགས་བཅད་མ་གྲ་སྟོན་ཞུས་ལན་གཉིས་ལས། རྒྱས་འབྲིང་བསྡུས་གསུམ་གྱི་གདམ་ངག་
བྱུང༌། ཞེས་སྨྲ་བ་དང༌། བརྡ་དོན་གསལ་བ་རྩ་འགྲེལ་གཉིས་ལས། དམིགས་པ་རྒྱས་
འབྲིང་བསྡུས་ཀྱི་གདམས་ངག་བྱུང་ཞེས། གཉིས་དང་གསུམ་གྱི་ཁུངས་གང་འགྲིག་བཙལ་
ནས་འོལ་ཚོད་ཀྱིས་གཞལ་བར་མཛད་པའོ། ། །
དེ་ལྟར་མིན་པར་བརྒྱུད་པའི་མན་ངག་སྙན་རྒྱུད་མ་ཉམས་པ་འདིར་ནི། རྗེ་བཙུན་བླ་
མས། ཁོག་ཕུབ་ཡོངས་སུ་རྫོགས་པའི་དུས་འདིར། རྒྱུད་རིམ་གྱི་ཞལ་ཤེས་ཉིད་གསུངས་ལ།
ཁྲིད་རིམ་ཡོངས་སུ་རྫོགས་པའི་ཚེ་མན་ངག་གི་ཞལ་ཤེས་ཉིད་འདོམས་པར་མཛད་དོ་ཞེས་
གསུངས་པའོ། །གསུམ་པ་བསྒྲུབ་པ་མཐར་ཕྱིན་པས་གསང་བ་བཅུའི་རྒྱས་བཏབ་པ་ནི།
དེ་ལྟར་རྒྱུད་སྦྱངས་པ་ལ་དབང་། དབང་གིས་སྨིན་པ་ལ་ཁྲིད། བཀྲིས་ཚར་བ་ལ་གཞུང་
ཆུང་གདམས་ངག་ཏུ་སྟོན། གཞུང་ཚར་བ་ལ་ཇི་ལྟར་འོས་པའི་བཀའ་རྒྱ་མ་འོངས་པའི་ལུང་
བསྟན་དང་བཅས་པས་གདམས་པར་མཛད་པ་སྟེ། དེ་ལྟར་དེ་དག་གིས་ནི་ཁོག་ཕུབ་ཀྱི་
གནད་སྤྱི་བྱེ་བྲག་རྐང་གྲངས་དང་བཅས་པ། རྗེ་བཙུན་རྡོ་རྗེ་འཆང་འཛིན་པ་བློ་གསལ་རྒྱ་
མཚོ་གྲགས་པ་རྒྱལ་མཚན་དཔལ་བཟང་པོའི་ཞལ་སྔ་ནས། བརྒྱུད་པ་གསུམ་འདུས་ཀྱི་བླ་
199



ས་ལར
གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
མའི་གསུང་གི་བདུད་རྩི་ཚིམ་པར་ཕབ་པའི་མདོ་ལས། ཆ་ཤས་འདི་ཙམ་ཞིག་བདག་བློའི་
ར་བར་ཆུད་པ། ངན་རྟོགས་དུག་ཆུས་མ་སྦགས་པར། རང་གི་ཚ་གདུང་བསལ་བའི་ཕྱིར།
དཀར་དངས་ཀྱི་གཞི་ལ་གསལ་བར་བཀོད་པ་སྟེ། སྐལ་བ་དང་འཚམ་ན་རེ་འདོད་ཡོངས་
སུ་རྫོགས་པ་ཁོ་ན་ཡིན་ནོ། །
བློ་གསལ་སྨྲ་མཁས་གངས་རིའི་ཁྲོད་འདིར་སྙན་བརྒྱུད་འདི་ལ་ཁྱོད་མིན་མཁས་
དང་གྲུབ་པ་གང་། །རྒྱ་མཚོའི་གོས་ཅན་ཕྱོགས་མཐར་སོན་ཀྱང་འདི་ནི་འདི་ཞེས་རིག་པར་
ལྡན་ནས་སྨྲ་བ་སུ། །གྲགས་པའི་རྒྱལ་མཚན་རྩེ་མོར་ཕྱིན་ནས་འདོད་རྒུའི་དཔལ་གྱིས་
བདག་བློ་འཚོ་བའི་བཤེས་གཉེན་མཆོག །བཟང་པོའི་སྤྱོད་ཚུལ་མཆོག་གིས་བསྟེན་ནོ་བསླུ་
མེད་ཐུགས་རྗེས་འབྲལ་བ་མེད་པར་བདག་སྐྱོངས་ཤིག །བློ་གསལ་མང་དུ་ཐོས་པས་རྒྱུད་
སྦྱངས་ནས། །བསྒོམ་པ་རླབས་བྲལ་རྒྱ་མཚོའི་དོན་རྙེད་པ། །འདི་ན་གྲགས་པའི་རྒྱལ་
མཚན་རྩེར་བཞུགས་ཏེ། །དཔལ་འབྱོར་བཟང་པོའི་ཆར་འབེབས་གང་འདིར་བསྟོད། །
ནམ་ཡང་ཤེས་བྱའི་མཐའ་ལ་ཐུག་པ་མེད། །མི་རྟག་འཆི་བའི་ཚུལ་འདིའང་ཡང་ཡང་དྲན། །
དམ་པའི་གསུང་ངག་བདུད་རྩི་འདི་འཐུངས་ནས། །དབེན་པའི་གནས་སུ་བསམ་གཏན་
བསྒོམ་པར་ཤོག །སྙན་རྒྱུད་བཞི་ལྡན་མཁའ་འགྲོའི་གདམ་ངག་འདི། །ཆོས་བརྒྱད་རྐྱེན་
གྱིས་ཁ་ནས་མ་ལྷུང་བར། །བློ་ཁ་ནང་དུ་ཕྱོགས་པའི་ཉམས་ལེན་གྱིས། །སྒྲོ་འདོགས་ནང་
ནས་ཆོད་པར་བྱིན་གྱིས་རློབས། །དོན་མེད་རྩོད་པས་རང་གཞན་མི་བསྲེག་པར། །དོན་
དམ་གནད་ལ་འདྲིས་པའི་འབེལ་གཏམ་གྱིས། །རྡོ་རྗེ་བླ་མ་རྡོ་རྗེའི་སྤུན་གྲོགས་སོགས། །
དགེས་པས་རྟོགས་པ་འཕེལ་བར་བྱིན་གྱིས་རློབས། །རབ་བསྙེན་མཐའ་རུ་འཁྱོལ་བའི་
གདེང་ཚད་ཀྱིས། །རང་ཉིད་མི་སླུའི་གནས་སུ་མ་སླེབ་བར། །གཟུགས་བརྙན་གཞན་གྱིས་
རང་གཞན་མི་བསླུ་བར། །རྩེ་གཅིག་རང་མགོ་འདོན་པར་བྱིན་གྱིས་རློབས། །བཤད་ཚོད་
གད་རྒྱངས་བསྒྲགས་པའི་འོལ་སྤྱི་ཡིས། །ཆོས་ཀུན་གཏན་ལ་དབབ་པར་ཅི་མཁས་ཀྱང་། །
20O



གསུང་ངག་རིན་པོ་ཆེའི་ཁོག་ཕུབ་ཀྱི་རྣམ་པར་བཤད་པའི་ཟིན་བྲིས་གནད་ཀྱི་བེའུ་བུམ་ཟབ་མོ།
རྐྱེན་ངན་བྱུང་ཚེ་ཕན་པར་མི་འདུག་པས་ན། །དུས་ནམ་རྟག་ཏུ་ཟབ་དོན་བསྒོམ་པར་ཤོག །
སྒོམ་པ་ལ་བར་ཆད་མི་འབྱུང་ཞིང་། །ཉམས་རྟོགས་ཀུན་གོང་འཕེལ་དུ་རྒྱས་པའི་རྒྱུ། །རྟེན་
འབྲེལ་ཀུན་རང་སར་འགྲིགས་པ་དང༌། །ཚད་མ་བཞི་རང་རྒྱུད་ལ་འབྱོར་བར་ཤོག །བློ་
གསལ་གྱི་སློབ་བཤད་ནོར་བུ་འདི། །ཀླུ་དབང་ཁོའི་སྤྱི་བོའི་གཙུག་ཏུ་སྤྲས། །སྒྲུབ་རྒྱུད་ཀྱི་
བསྟན་པའི་རྒྱ་མཚོ་འདི། །ཡུན་རིང་དུ་འཕེལ་ཞིང་གནས་པར་ཤོག །བློ་གསལ་དེད་དཔོན་
མཁས་པའི་ཚོགས་ཀུན། །བླ་ཆེན་གསུང་གི་རྒྱ་མཚོ་འདི་ནི། །ལེགས་བྱེད་ཡིད་བཞིན་ནོར་
བུ་ཡོད་ཀྱི། །རྩེ་གཅིག་དད་པས་ཚུལ་བཞིན་ལོངས་ཤིག །བློ་གསལ་ནམ་མཁའི་ནོར་བུ་
འདི་ཤར། །རྒྱ་མཚོའི་གོས་ཅན་སྣང་བས་ཁྱབ་བོ། །སྐལ་མེད་འབྱུང་པོའི་འདབ་ཆགས་
ཚོགས་ཀུན། །བྱང་དུ་ཁ་བལྟས་ཕུག་པར་བྲོས་ཤིག ། །
ཨེ་མ་ཧོ། བློ་གསལ་གཉིས་སྐྱེས་གཞོན་ནུ། །ཁོག་ཕུག་འོ་མའི་རྒྱ་མཚོ་འདི་ན། །
སྔོན་མེད་འདབ་བརྒྱའི་དགའ་ཚལ་འཁྲུངས་ཀྱིས། །དགེས་པས་ལྡིང་ཞིང་བཅུད་ལ་རོལ་
ཅིག །བློ་གསལ་བླ་མའི་མཁྱེན་ཡངས་རྒྱ་མཚོར། །ལེགས་འཁྲུངས་གསུང་ངག་ཁོག་ཕུབ་
ཆུ་སྐྱེས། །སྐྱོན་བྲལ་ཉི་འོད་བདག་བློ་ཞན་པས། །ཅུང་ཟད་སྲིད་ན་ཐུགས་རྗེས་བཟོད་
མཛོད། །ཚུལ་འདིས་རྗེ་བཙུན་མཁྱེན་གསལ་རྒྱ་མཚོ། །བརྒྱུད་པར་བཅས་པའི་ཐུགས་
རྗེའི་བྱིན་རླབས། །ནཱ་གའི་སྙིང་དབུས་པདྨར་སིམ་ནས། །དགའ་བདེའི་སྣང་བ་རྒྱས་པར་
བསྔོའོ།། །།
སྡེབ་སྦྱོར་མ་དཔེ་ཉིད་ལྟར་བྲིས་ཡོད་པ་ལགས། མངྒལཾ།། །།



གངས་ཅན་རིག་བཅུད་ལས།
མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
༄༅། །གཞུང་བཤད་ཟིན་བྲིས་ཀླུ་སྒྲུབ་རྒྱ་མཚོའི་གསུང་བཞུགས། །
ཡི་དམ་ལྷ་དང་འདྲེན་པ་གསུམ། །དབྱེར་མེད་བླ་མའི་ཞབས་བཏུད་ནས། །གསུང་
ངག་རྡོ་རྗེའི་ཚིག་རྐང་གི །ལེགས་བཤད་འོད་ཟེར་བརྒྱ་པ་སྤྲོ། ། །
ཞེས་མཆོད་པར་བརྗོད་ཅིང་དམ་བཅའ་སྔོན་དུ་བཏང་ནས། འདིར་གང་བཤད་པར་
བྱ་བའི་ཆོས་ནི། རང་རེ་དཔལ་ལྡན་ས་སྐྱ་པ་རྣམས་ལ། རྒྱུད་དང་མན་ངག་གཉིས་ཞེས་
གྲགས་པའི་ནང་ནས་མན་ངག་ཡིན། འདི་ལ་ལམ་སྐོར་དགུ་ཡོད་པའི་ནང་ནས་གཙོ་བོར་
གྱུར་པ་གྲུབ་ཆེན་རྣལ་འབྱོར་དབང་ཕྱུག་བིརླ་པའི་ལམ་སྲོལ་གསུང་ངག་རིན་པོ་ཆེ་ལམ་
འབྲས་བུ་དང་བཅས་པ་འདི་ཉིད་ཡིན་ལ། དེ་ལ་གཉིས། ཇི་ལྟར་འཆད་པའི་གོ་རིམ་དང་།
གོ་རིམ་དེ་དང་ལྡན་པའི་སྒོ་ནས་འཆད་ཚུལ་ལོ། །དང་པོ་ནི། སྤྱིར་འབྲེལ་མ་བརྟགས་པ་ལ་
དབང་མི་བསྐུར། དབང་མ་བསྐུར་བ་ལ་ཁྲིད་མི་སྟོན། ཁྲིད་མ་རྫོགས་པ་ལ་གཞུང་མི་
བཤད། གཞུང་མ་བཤད་པ་ལ་སྒྲུབ་པའི་ལུང་མི་སྦྱིན། སྒྲུབ་པའི་ལུང་མ་སྦྱིན་པ་ལ་གསང་
བཅུས་རྒྱས་མི་འདེབས། ཞེས་གསུངས་པའི་ནང་ཚན་གྱི། འདིར་ཁྲིད་ཡོངས་སུ་རྫོགས་
ཟིན་ནས། གཞུང་བཤད་པ་ཞེས་བྱ་བ་དང་འབྲེལ་བ་ཡིན་ནོ། །
གཉིས་པ་ལ་གསུམ། བཤད་བྱའི་ཆོས་ངོས་བཟུང་བ། འཆད་བྱེད་ཀྱི་མན་ངག་ངོས་
བཟུང་བ། དེ་ལ་བརྟེན་ནས་འཆད་ཚུལ་དངོས་སོ། །དང་པོ་ནི། རྗེ་བཙུན་རྡོ་རྗེ་བདག་མེད་
མ་ལྷ་མོ་བཅོ་ལྔས་སྤྲུལ་པའི་དཀྱིལ་འཁོར་དུ་དབང་བསྐུར་ནས་ས་དྲུག་གི་རྟོགས་པ་མངོན་
སྤུ
202



གཞུང་བཤད་ཟིན་བྲིས་རྩོམ་འཕྲོ་ཅན།
དུ་མཛད་པ། གྲུབ་ཆེན་བཱི་རུ་པས་བདག་མེད་མའི་གསུང་གི་ཟབ་བཅུད་ཐམས་ཅད་སྙིང་
པོར་བསྡུས་པ། ཆོས་སྣ་དྲུག་ཅུའི་གཙོ་བོ་གསུང་ངག་རྡོ་རྗེའི་ཚིག་རྐང་ཞེས་བྱ་བ་འདི་ཉིད་
ཡིན་ནོ། །
གཉིས་པ་འཆད་བྱེད་ཀྱི་མན་ངག་ནི། གཉག་མ་ཆ་ལག་དང་བཅས་པ་གཙོར་གྱུར་
པའི་རྣམ་འགྲེལ་བཅུ་གཅིག་གི་སྒོ་ནས་འཆད་ཅིང་། དེ་ཡང་རྣམ་འགྲེལ་བཅུ་གཅིག་གི་
ངོས་འཛིན་ལ། རྗེ་བཙུན་ཀུན་དགའ་གྲོལ་མཆོག་གི་གསུང་ལས། ཨ་ཡིག་འབུས་པའི་ཟླ་
བ་སྟེ། །ལྡན་དགའ་ཞུ་བས་ཡུམ་ལ་གནང་། །སྲས་ཀྱི་ཀློག་རླབས་རི་ཕུག་ཏུ། །གཉག་ལ་
ཟབ་དོན་ཁོལ་བུར་གདམས། །ཞེས་པ་ལྟར། ཨ་སེང་མ། ཟླ་རྒྱལ་མ། ལྡན་བུ་མ། དགའ་
ཐེང་མ། ཞུ་བྱས་མ། ཡུམ་དོན་མ། སྲས་དོན་མ། ཀློག་སྐྱ་མ། ཟངས་རི་ཕུག་མ། འ་འུ་མ།
གཉག་མ་སྟེ་བཅུ་གཅིག་གོ །མཁས་པ་རྡོ་རྗེ་རྒྱལ་མཚན་པའི་གསུང་ལས། བནྡྷེ་ཟླ་རྒྱལ་
ལྡན་པ་སྟེ། །ཡུམ་གྱི་ཀློག་གི་ཞུ་བས་དགའ། །སྐྱེ་མེད་ཨ་ཡི་དོན་བཟང་རྟོགས། །སྲས་
མཆོག་ཇོ་བོ་དགེ་བཤེས་གདམས། །ཞེས་པ་ལྟར། དབུས་ངམ་ཤོད་པ་བནྡྷེ་གཤིན་རྗེའི་
ངོར་མཛད་པ། བྱང་སེམས་ཟླ་རྒྱལ་གྱིས་ཇོ་ལྡན་བུ་མ་་་་འདི་ཡི་མགོ་ན་ལེགས་སྦྱར་
ཡོད། ངོར་ཡུམ་དོན་མ། ཀློག་སྐྱ་མ། ཇོ་སྲས་ཆོས་གྲགས་ཀྱི་ར་མཛད་པའི། འདིའི་མཇུག་ན། འདི་བྲིས་དགེ་
བས་སྐྱེ་བོ་ཀུན། །བསོད་ནམས་ཡེ་ཤེས་ཚོགས་རྫོགས་ཏེ། །དཔལ་ལྡན་ས་བཅུའི་རྩེ་མོ་ཉིད། །རྡོ་རྗེ་འཆང་དབང་ཐོབ་པར་
ཤོག །ཅེས་འབྱུང་བས་ནི། ཞུ་བྱས་ཀྱི་ངག་ལས་རྗེ་བཙུན་སྐུ་མཆེད་ཀྱིས་བྲིས་པའོ་ཞེས་བསྟན་པ་ཡིན་ནོ། །ཞུ་བྱས་མ།
སྒ་ཐེང་མ། ཨ་སེང་མ། སྲས་དོན་མ། ཇོ་འབུམ། འ་འུ་མ། དགེ་བཤེས་གཉག་གཞི་ར་བ།
དབང་ཕྱུག་རྒྱལ་མཚན་གྱི་ངོར་མཛད་པ་སྟེ་བཅུ་གཅིག་གོ །དེ་དག་གི་ངོས་འཛིན་མི་
འཆུག་པའི་གཟེར་ཡང་། ཞལ་ཤེས་བཅུ་དང་ལྡན་ན་གཉག་མ་ཡིན། །ཉམས་སྣང་དགུ་རུ་
བསྡུས་ན་ཇོ་འབུམ་ཡིན། །ཆོས་དབྱིངས་མི་བསྐྱོད་སྦྱར་ན་ཟླ་རྒྱལ་ཡིན། །ཐུན་མོང་མ་ཡིན་
ལུང་སྦྱོར་བན་དྷེ་ཡིན། །འདས་ལམ་འཕོ་བ་མི་དགོས་ཡུམ་དོན་ཡིན། །དེ་ཉིད་མཆན་དང་
203



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
བཅས་ན་ཀློག་ཀྱ་ཡིན། །བྷ་ཁར་དཀྱིལ་འཁོར་བསྐྱེད་པ་ལྡན་བུ་ཡིན། །མཐོང་ལམ་སྐད་
ཅིག་གསུམ་སྦྱོར་ཞུ་བྱས་ཡིན། །ཆུ་དབང་སྔོན་དུ་འགྲོ་བ་དགའ་ཐེང་ཡིན། །ལུས་དཀྱིལ་
བཞུགས་སྟབས་སྟོན་ན་སྲས་དོན་ཡིན། །ཞེས་གསུངས་པ་ལྟར་རོ། །རང་ལུགས་ནི། ཞུ་
བྱས་དངོས་གྲུབ་ཀྱིས་མཛད་པའི་ས་ཆེན་གྱི། བསྟོད་པ་ལས། ཟབ་དོན་ཡོངས་སུ་རྫོགས་པའི་
སློབ་མ་ནི། །ཕོ་བརྒྱད་མོ་གསུམ་དག་ལ་ཡི་གེར་གདམས། །ཞེས་གསུངས་པའི་དོན།
བདག་ཆེན་རིན་པོ་ཆེས་སྡོམ་དུ་མཛད་པ་ནི། ཨ་སེང་ཞུ་ཀློག་ཡུམ་དང་སྲས། །འདི་ནི་སྲས་ཆེན་
ཀུན་དགའ་འབར་གྱི་ཡུམ་ཡིན་པར་རྗེ་བཙུན་ཁའུ་པའི་བླ་མ་རྣམས་བཞེད། ཟླ་བཟང་མང་དགའ་འ་འུ་གཉག །
ཅེས་གསུངས་པ་ལྟར་ཡིན་ནོ། །
གསུམ་པ་དེ་ལ་བརྟེན་ནས་འཆད་ཚུལ་དངོས་ནི། ཐོག་མར་དབང་པོ་དམན་པས་
ཀྱང་བདེ་བླག་ཏུ་རྟོགས་པའི་ཕྱིར་གཞུང་གི་ས་བཅད་པ་ནི། རྩ་བ་རྡོ་རྗེའི་ཚིག་རྐང་འཆད་
པ་ལ། མཆོད་པར་བརྗོད་ཅིང་བཤད་པར་དམ་བཅའ་བ་དང་། གཞུང་དངོས་གཉིས། དང་
པོ་མཆོད་པར་བརྗོད་པ་དང་། བཤད་པར་དམ་བཅའ་བ་གཉིས་སོ། །དང་པོ་ནི། བླ་མ་
དམ་པའི་ཞབས་པད་བཏུད་དེ། །ཞེས་པས་བསྟན། གཉིས་པ་ནི། ལམ་འབྲས་གསུངས་
མདོ་བྲི་བར་བྱ། །ཞེས་པས་བསྟན། །
གཉིས་པ་ལ། གཞུང་ཚོམ་བུར་བཅད་པ་དང་། དོན་གྱི་འབྲེལ་རྩི་བ་གཉིས། དང་
པོ་ལ། ལམ་བཤད་པ་དང་། འབྲས་བུ་བཤད་པ་གཉིས། དང་པོ་ལ། ལམ་རྒྱས་འབྲིང་
གསུམ་དུ་བསྟན་པ་དང་། ཟབ་འབྲིང་གསུམ་དུ་བསྟན་པ་གཉིས། དང་པོ་ལ། ལམ་རྒྱས་པ།
འབྲིང་པོ། བསྡུས་པ་དང་གསུམ། དང་པོ་ལ། འཁོར་འདས་ཀུན་ཐུན་མོང་བའི་ལམ།
འཁོར་ལོ་འཆམ་པ་འཇིག་རྟེན་པའི་ལམ། འཁོར་ལོ་བསྐོར་བའི་འཇིག་རྟེན་ལས་འདས་
པའི་ལམ་དང་གསུམ། དེ་དག་གི་དང་པོ་གཉིས་ལ་བདུན་བདུན། ཕྱི་མ་ལ་བཞི་ཡོད་པས།
དེ་རྣམས་ལ་ལམ་རྒྱས་པའི་ཆོས་བཅོ་བརྒྱད་ཅེས་གྲགས་སོ། །དང་པོ་འཁོར་འདས་ཐུན་
204



གཞུང་བཤད་ཟིན་བྲིས་རྩོམ་འཕྲོ་ཅན།
མོང་བ་ལ། སྣང་བ་གསུམ་དུ་བསྟན་པ། རྒྱུད་གསུམ་དུ་བསྟན་པ། ཚད་མ་བཞིར་བསྟན་པ།
གདམས་ངག་དྲུག་ཏུ་བསྟན་པ། སྙན་བརྒྱུད་བཞིར་བསྟན་པ། རྟེན་འབྲེལ་ལྔར་བསྟན་པ།
ཐབས་ཤེས་རབ་ཀྱིས་ཕྱོགས་སུ་ལྷུང་བའི་རྣལ་འབྱོར་པ་ལ་བསྲུང་བའི་བྱེ་བྲག་སུམ་ཅུར་
བསྟན་པ་དང་བདུན། དང་པོ་ནི། སེམས་ཅན་ལ་ཉོན་མོངས་པ་ལ་མ་དག་པའི་སྣང་བ་
ཞེས་པ་ནས། དག་པའི་སྣང་བའོ། །ཞེས་པའི་བར་གྱིས་སྟོན།
གཉིས་པ་ལ། རྒྱུ་རྒྱུད་བཤད་པ། ཐབས་རྒྱུད་བཤད་པ། འབྲས་རྒྱུད་བཤད་པ་དང་
གསུམ། དང་པོ་ནི། ཀུན་གཞི་རྒྱུ་རྒྱུད་ལ་འཁོར་འདས་ཚང་བས་རྩ་རྒྱུད། ཅེས་པས་བསྟན།
གཉིས་པ་ལ་གཉིས། ཐབས་རྒྱུད་ཀྱི་དང་པོར་རྒྱུའི་དབང་བསྟན་པ། ལམ་སོགས་ཉི་ཤུ་
བསྟན་པ། དམ་ཚིག་གི་ཚོགས་བསྟན་པ། ཉམས་ན་མཁའ་འགྲོ་ལྔས་ཉམས་ཆག་བསྐང་བ།
ཐབས་རྒྱུད་ཀྱི་གཙོ་བོ་ལམ་དུས་ཀྱི་དབང་བསྟན་པ་དང་ལྔ། དང་པོ་ནི། ལུས་ཐབས་རྒྱུད་
སོགས་ལ་ཞེས་པ་ནས། རྒྱུའི་དབང་ཞེས་པའི་བར་གྱིས་བསྟན། གཉིས་པ་ནི། ལམ་དུ་
བསྐྱེད་རིམ་སོགས། ཞེས་སོགས་ཀྱིས་བསྟན། གསུམ་པ་ནི། མཉམ་གཞག་གི་ཞེས་
སོགས་ཀྱིས་བསྟན། བཞི་པ་ནི། རྡོ་རྗེ་མཁའ་འགྲོ་ཞེས་པ་ནས། མཉེས་པ་སོགས་བྱ་ཞེས་
པའི་བར་གྱིས་བསྟན། ལྔ་པ་ནི། ལམ་གྱི་ཐུན་བཞི་ལ་ཞེས་པ་ནས། བཤད་རྒྱུད་ཞེས་པའི་
བར་གྱིས་བསྟན། གསུམ་པ་འབྲས་རྒྱུད་ནི། ཕྱག་རྒྱ་ཆེན་པོ་ཞེས་པ་ནས། མཁྱེན་ཏོ་ཞེས་
པའི་བར་གྱིས་བསྟན། རྩ་བའི་གསུམ་པ། ཚད་མ་བཞིར་བསྟན་པ་ནི། ཚད་མ་བཞིས་
འབྲས་བུ་གཏན་ལ་ཕབ་ནས་ཞེས་པས་བསྟན། རྩ་བའི་བཞི་པ་གདམ་ངག་དྲུག་ཏུ་བསྟན་
པ་ལ། བསམ་གཏན་གྱི་དུག་དབྱུང༌། བདུད་རྩི་བསྟེན། ལ་དོར་བ་གསུམ་དང༌། ལྟ་བའི་
དུག་དབྱུང་། བདུད་རྩི་བསྟེན། ལ་དོར་བ་གསུམ་་་༌སྟེ་གསུམ་ཚད། གཉིས། དང་པོ་ནི། འགལ་
འདུས་སྐྱོན་མེད་ཅེས་པ་ནས། རྩ་མདུད་བྲལ་བས་ལ་དོར། ཞེས་པའི་བར་གྱིས་བསྟན།
གཉིས་པ་ནི། འཇུག་པ་སེལ་བའི་ཞེས་པ་ནས། ཤར་བས་ལ་དོར་ཞེས་པའི་བར་གྱིས་
205



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
བསྟན། རྩ་བའི་ལྔ་པ། སྙན་བརྒྱུད་བཞིར་བསྟན་པ་ནི། གསང་སྔགས་ཞེས་སོགས་ཀྱིས་
བསྟན། རྩ་བའི་དྲུག་པ། རྟེན་འབྲེལ་ལྔར་བསྟན་པ་ནི། ལུས་ཁྱད་པར་ཅན་ལ་ཞེས་པ་
ནས། ལྔས་ལམ་ཡོངས་སུ་རྫོགས་པའོ། །ཞེས་པའི་བར་གྱིས་བསྟན། རྩ་བའི་བདུན་པ་ནི།
ཐབས་ཀྱི་ཕྱོགས་སུ་ཞེས་པ་ནས། འཛག་པ་བསྲུངས་ཞེས་པའི་བར་གྱིས་བསྟན། རྩ་བའི་
གཉིས་པ་འཁོར་ལོ་འཆམས་པ་འཇིག་རྟེན་པའི་ལམ་ལ། ཏིང་ངེ་འཛིན་གྱི་རྒྱུ་མདོར་
བསྟན་པ། དེ་ཉིད་རྒྱས་པར་བཤད་པ། རེ་དོགས་དང་བྲལ་བའི་ལམ་བསྟན་པ། སད་པ་
བཞིར་བསྟན་པ། དྲན་པ་ཉེར་གཞག་རྒྱུར་བསྟན་པ། ཡང་དག་སྤོང་བཞི་འབྲས་བུར་
བསྟན་པ། ལམ་གྱི་མཇུག་སྡུད་བསྟན་པ་དང་བདུན། དང་པོ་ནི། ཚོགས་ལམ་ནས་ཐ་མལ་
པའི་ལུས་ངག་ཡིད་དང་བྲལ་བའི་ཞེས་པ་ནས། ཐིག་ལེའི་ཟུག་དང་མཐོང་སྣང་བརྟན་ནོ། །
ཞེས་པའི་བར་གྱིས་བསྟན། འདིར་གཞུང་ཁ་ཅིག་ཏུ། དགུན་གྱི་རླུང་པོ་ཞེས་འབྱུང་བ་ནི།
འབྲུ་དཀྱུས་ལ་ཤོར་བ་ཡིན་པས་མ་དག་གསུངས། རྩ་བའི་གཉིས་པ་ནི། མདོར་ན་རཀྟ་
སོགས་སུ་ཞེས་པ་ནས། ལྔ་བཅུ་པ་ལ་གསང་ཞེས་པའི་བར་གྱིས་བསྟན། རྩ་བའི་གསུམ་
པ་ནི། བསྒོམ་པ་མི་འཆོར་བའི་ཕྱི་རྟེན་འབྲེལ་ཞེས་པ་ནས། དྲོད་བྱུང་རྒྱལ་དུ་བཏང་ཞེས་
པའི་བར་གྱིས་བསྟན། རྩ་བའི་བཞི་པ་ནི། ཤེས་རབ་ཀྱི་ཕྱོགས་སུ་ལྷུང་བའི་ཞེས་པ་ནས།
བཞིས་བསྲུང་ཞེས་པའི་བར་གྱིས་བསྟན། རྩ་བའི་ལྔ་པ་ནི། བསྒོམ་པ་མི་འཆོར་བའི་དྲན་
པ་ཉེ་བར་གཞག་པ་ཞེས་པ་ནས། སྤྲུལ་སྐུ་འགའ་མཐོང་ཞེས་པའི་བར་གྱིས་བསྟན། རྩ་
བའི་དྲུག་པ་ནི། སྒོམ་པ་མི་འཆོར་བའི་ཡང་དག་པར་ཞེས་པ་ནས། ཆོས་རྣམས་ཀྱི་ནང་
ནས་མཆོག་གོ་ཞེས་པའི་བར་གྱིས་བསྟན། རྩ་བའི་བདུན་པ་ནི། དེ་ལྟར་ཉམས་སྐྱོན་ཅན་
དང་ཞེས་པ་ནས། མཚན་ཉིད་དོ་ཞེས་པའི་བར་གྱིས་བསྟན། རྩ་བའི་གསུམ་པ་འཁོར་ལོ་
བསྐོར་བ་འཇིག་རྟེན་ལས་འདས་པའི་ལམ་ལ། བུམ་དབང་ས་དྲུག་ཏུ་བསྟན་པ། གསང་
དབང་ས་བཞིར་བསྟན་པ། ཤེར་དབང་ས་གཉིས་སུ་བསྟན་པ། དབང་བཞི་པ་ས་ཕྱེད་



གཞུང་བཤད་ཟིན་བྲིས་རྩོམ་འཕྲོ་ཅན།
བསྟན་པའོ། །དེ་དག་རེ་རེ་ལ་ཡང་། རྒྱུ་གང་ཡིན་པ། རྟགས་གང་ཡིན་པ། འབྲས་བུ་གང་
ཡིན་པ། ལམ་གྱི་མཇུག་སྡུད་བསྟན་པ་སྟེ་བཞི་བཞིར་གཞུང་སྔ་ཕྱིའི་འཕྲོས་ལས་ཤེས་པར་
བྱའོ། །དེ་རྣམས་ཀྱི་དང་པོ་བུམ་དབང་གི་ས་ལ། མཐོང་ལམ་ས་དང་པོ་བསྟན་པ་དང༌།
སྒོམ་ལམ་ས་ལྔ་བསྟན་པ་གཉིས། དང་པོ་ནི། འཇིག་རྟེན་ལས་འདས་པའི་ལམ་ཞེས་པ་
ནས། མཐོང་ལམ་པ་དང་པོའོ། །ཞེས་པའི་བར་གྱིས་བསྟན། །
གཉིས་པ་ནི། ཡང་སྤྲུལ་སྐུ་ལས་ཞེས་སོགས་ནས། ས་དྲུག་པའོ་ཞེས་པའི་བར་གྱིས་
བསྟན། རྩ་བའི་གཉིས་པ་གསང་དབང་གི་ས་ནི། ཡང་ལོངས་སྐུ་ལས་ཞེས་པ་ནས། སྒོམ་
ལམ་ས་བཅུ་པའོ་ཞེས་པའི་བར་གྱིས་བསྟན། རྩ་བའི་གསུམ་པ་ཤེར་དབང་གི་ལམ་ནི།
ཡང་ཆོས་སྐུ་ལས་ཞེས་པ་ནས། ས་བཅུ་གཉིས་པའོ་ཞེས་པའི་བར་གྱིས་བསྟན། འདིར་
སྒོམ་ལམ་ས་བཅུ་གཉིས་ཞེས་པ་ནི།ཕ་རོལ་ཏུ་ཕྱིན་པ་དང་སྒོ་བསྟན་རྒྱུ་མེད་པས་ན། ཡི་གེ་
མ་དག་པ་ཡིན་པར་ཆོས་རྗེ་ས་པཎ་བཞེད་དོ་ཞེས་ཚོགས་སྒོམ་རིན་པོ་ཆེའི་སློབ་མ། དགེ་
རྒན་མ་དང་། བར་སྟོན་པ་སོགས་ཀྱིས་བཤད་གསུངས། འོན་ཀྱང་སྔགས་ལུགས་སུ་ཡང་།
དེ་གཉིས་སྒོམ་ལམ་དུ་ཁས་བླང་དགོས་པས་གཞུང་དངོས་བསྟན་ལྟར་བཞག་ཀྱང་འགལ་
བ་མེད་གསུངས། རྩ་བའི་བཞི་པ་ལ་དབང་བཞི་པ་ས་ཕྱེད་ནི། ཡང་དབང་བཞི་བཞི་ཞེས་
པ་ནས། གཙུག་ཏོར་ཧྲིལ་ཐིག་ལེས་བསྟན། ས་ཕྱེད་དང་བཅུ་གསུམ་པའོ་ཞེས་པའི་བར་
གྱིས་བསྟན། འདིར་གཞུང་ཕལ་ཆེར་ལས་གཙུག་ཏོར་ཕྱེད་ཐིག་ལེས་བསྟན་ཞེས་པའི་
མཚམས་སུ་ས་ཕྱེད་དང་བཅུ་གསུམ་པའོ། །ཞེས་འབྱུང་བ་ནི་གཞུང་གཅོད་མཚམས་སྔས་
པ་ཡིན་པར་ཆོས་རྗེ་ས་སྐྱ་པཎྜི་ཏ་ལ་སོགས་པ་བླ་མ་གོང་མ་རྣམས་བཞེད་དོ། །དེས་ལམ་
རྒྱས་པ་ཆོས་བཅོ་བརྒྱད་སོང་ནས། རྩ་བའི་གཉིས་པ་འབྲིང་པོ་ནི། རྩ་བ་མེད་ཀྱང་ཏིང་ངེ་
འཛིན་གྱི་རྒྱུ། དེའི་ངོ་བོ། དེའི་ཕན་ཡོན། ལམ་གྱི་བར་ཆད་སེལ་བ། ལམ་གྱི་ས་མཚམས་
བསྟན་པ་སྟེ་ལྔའི་སྒོ་ནས་འཆད་དོ། །རྩ་བའི་གསུམ་པ་ལམ་བསྡུས་པ་ནི། དཀྱིལ་འཁོར་
207



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ལྔ་ལ་བསྟུན་ཏེ་སྐྲུན་ཞེས་བློ་ཀ་གཅིག་ལ་བརྟེན་ནས། མཚན་ཉིད་གསལ་བ། རང་བཞིན་
སྟོང་པ། ངོ་བོ་ཟུང་འཇུག་སྟེ་ཆོས་གསུམ་གྱི་སྒོ་ནས་འཆད། རྩ་བའི་གཉིས་པ་ལམ་ཟབ་
འབྲིང་གསུམ་དུ་བསྟན་པ་ནི། ལམ་ཟབ་བླ་མ་ཞེས་སོགས་ཀྱིས་བསྟན།
རྩ་བའི་ས་བཅད་གཉིས་པ་འབྲས་བུ་བསྟན་པ་ནི། ཕྱི་དང་ནང་གི་རྟེན་འབྲེལ་ཞེས་
པ་ནས། ཡེ་ཤེས་སྣང་བ་དེ་བཞིན་ནོ་ཞེས་པའི་བར་གྱིས་བསྟན། དེ་དག་གིས་རྡོ་རྗེའི་ཚིག་
རྐང་གི་ས་གཞུང་ལེགས་པར་བཤད་ཟིན་པས་མཁས་པ་རྣམས་དགའ་བ་བསྐྱེད་པར་བྱོས་
ཤིག །རྩ་བའི་གཉིས་པ་དོན་གྱི་འབྲེལ་རྩི་བ་ལ་གཉིས། དེད་དཔོན་དང་འདྲ་བའི་ལམ་གྱི་
ཁྲིད་ཚུལ་གསུམ་བསྟན་པ་དང༌། ཞགས་པ་དང་འདྲ་བའི་ལམ་གྱི་བསྒྲོད་ལུགས་གཉིས་
བསྟན་པའོ། །དང་པོ་ལ་རླུང་གི་ལམ་ཁྲིད། ཡི་གེའི་ལམ་ཁྲིད་གསུམ། དང་པོ་ཁམས་
འདུས་པ་དང་པོ་ལ་གནོད་པ་བསྐྱེལ་བའི་རླུང་གི་ལམ་ཁྲིད། འདུས་པ་བར་པར་ཕན་
གནོད་མེད་པའི་རླུང་གི་ལམ་ཁྲིད། འདུས་པ་ཐ་མར་ཕན་འདོགས་པའི་རླུང་གི་ལམ་ཁྲིད་དེ།།
དེས་འཇིག་རྟེན་པའི་ལམ་ཆོད། བུམ་དབང་ས་དྲུག་ཏུ། ཟག་པ་མེད་པའི་རླུང་གི་ལམ་ཁྲིད།
གསང་དབང་ས་བཞིར་དབང་པོ་ལྔའི་རླུང་གི་ལམ་ཁྲིད། བཞི་པ་ས་ཕྱེད་དུ་སྲོག་དང་རྩོལ་
བ་རབ་ཏུ་ཐིམ་པའི་རླུང་གི་ལམ་ཁྲིད་དེ། དེས་རླུང་གི་འགྲོས་ཐིམ་ནས་རླུང་ཐམས་ཅད་ཡེ་
ཤེས་ཀྱི་རླུང་དུ་འགྱུར་བ་ཡིན་ནོ། ། །
གཉིས་པ་བདུད་རྩི་ལམ་ཁྲིད་ནི། འདུས་པ་དང་པོར་བདུད་རྩི་དྭངས་སྙིགས་མ་ཕྱེད་
པའི་ལམ་ཁྲིད། འདུས་པ་བར་པར་ཅུང་ཟད་དྭངས་སྙིགས་ཕྱེད་པའི་ལམ་ཁྲིད། འདུས་པ་
ཐ་མར་ཕལ་ཆེར་དྭངས་པའི་ལམ་ཁྲིད་དེ། དེས་འཇིག་རྟེན་པའི་ལམ་ཆོད། བུམ་དབང་ས་
དྲུག་ཏུ་ཁམས་དྭངས་མའི་ལམ་ཁྲིད། གསང་དབང་ས་གཞིར་ཕལ་ཆེར་དྭངས་པའི་ལམ་
ཁྲིད། ཤེར་དབང་ས་གཉིས་སུ་དྭངས་པ་ཆེན་པོའི་ལམ་ཁྲིད། བཞི་པ་ས་ཕྱེད་དུ་དྭངས་པའི་
དྭངས་མའི་ལམ་ཁྲིད་དེ་དེས་བདུད་རྩིའི་འགྲོས་ཐིམ་སྟེ་བདུད་རྩི་ཐམས་ཅད་དྭངས་མ་
208



གཞུང་བཤད་ཟིན་བྲིས་རྩོམ་འཕྲོ་ཅན། །
སྒོ
མཆོག་ཏུ་འགྱུར་བ་ཡིན་ནོ། ། །
གསུམ་པ་ནི། འདུས་པ་དང་པོར་མ་ངེས་པ་འཁྲུལ་སྣང་དུ་འཆར་བའི་ཡི་གེའི་ལམ་
ཁྲིད། འདུས་པ་བར་པར་ངེས་པ་མཐོང་སྣང་དུ་འཆར་བའི་ཡི་གེའི་ལམ་ཁྲིད། འདུས་པ་ཐ་
མར་ཤིན་ཏུ་ངེས་པ་གསལ་སྣང་དུ་འཆར་བའི་ཡི་གེའི་ལམ་ཁྲིད་དེ། དེས་འཇིག་རྟེན་པའི་
ལམ་ཆོད། བུམ་དབང་ས་དྲུག་ཏུ་ཡི་གེའི་སྟོབས་ཅུང་ཟད་དག་པའི་ལམ་ཁྲིད། གསང་
དབང་ས་བཞིར་ཕལ་ཆེར་དག་པའི་ལམ་ཁྲིད། ཤེར་དབང་ས་གཉིས་སུ་ཤིན་ཏུ་དག་པའི་
ལམ་ཁྲིད། བཞི་པ་ས་ཕྱེད་དུ་ཆེར་དག་པའི་ལམ་ཁྲིད་དེ། དེས་ཡི་གེའི་འགྲོས་ཐིམ་ནས་ཡི་
གེ་ཐམས་ཅད་མི་ཤིགས་པའི་ཡི་གེར་འགྱུར་བ་ཡིན་ནོ། ། །
གཉིས་པ་ལ་གཉིས། ལམ་ལྟར་ན་ལམ་ལྔས་ལམ་བསྒྲོད་པ་དང་། བྱང་ཆུབ་ཀྱི་
ཕྱོགས་ལྟར་ན་བྱང་ཆུབ་ཀྱི་ཕྱོགས་སུམ་ཅུ་རྩ་བདུན་གྱིས་ས་ལམ་བསྒྲོད་པ་གཉིས། དང༌
པོ་ནི། དབང་གི་ལམ་བཞི་པོ་དེ་ལ་ཚོགས་ལམ་ཞེས་འཇོག་ཅིང་དེ་ལ་དབྱེ་ན་ཕྱི་དབྱིབས་
ཀྱི་ཚོགས་ལམ། ནང་སྔགས་ཀྱི་ཚོགས་ལམ། གསང་བ་དབང་གི་ཚོགས་ལམ། མཐར་ཐུག་
དེ་ཁོ་ན་ཉིད་ཀྱི་ཚོགས་ལམ་བཞི་ཡོད། དེ་ལྟ་བུའི་ཚོགས་ལམ་བསྒོམས་པས་ལྟ་བའི་
ཉམས་མྱོང་སྐྱེས་པའི་ཚེ། སྦྱོར་ལམ་དྲོད་ཀྱི་སྣེ་ཟིན་ཅིང་། དེ་ལ་ཡང་ཁམས་འདུས་པ་དང་
པོར་རྣམ་རྟོག་སྔོན་སོང་གི་དྲོད། འདུས་པ་བར་པར་ཁམས་དགུ་འདུས་པའི་དྲོད། ཁམས་
འདུས་པ་ཐ་མར་ཐིག་ལེ་འབར་ཞིང་རྒྱས་པའི་དྲོད། སྦྱོར་ལམ་དྲོད་དེའི་རང་ལྡོག་ནས་ཕྱི་
ནང་གི་རྩེ་མོ་གཉིས་དང་མ་སྐྱེས་ཆོས་ལ་བཟོད་པར་དཀའ་བ་སྟོང་པ་ཉིད་ཀྱི་བཟོད་པ་
འཇིག་རྟེན་པའི་ལམ་གྱི་ཆོས་རྣམས་ཡོངས་སུ་རྫོགས་པའི་ཆོས་མཆོག་དང༌། འཇིག་རྟེན་
ལས་འདས་པའི་ལམ་ཆོས་རྣམས་ཡོངས་སུ་རྫོགས་པའི་ཆོས་མཆོག་ཆེན་པོ་སྟེ་ཆོས་མཆོག་
གཉིས་རྣམས་སྦྱོར་ལམ། རྟགས་གསུམ་ཕྲག་དངོས་པོ་མཐོང་ལམ། རྟགས་གསུམ་ཕྲག་
བཅུ་གཅིག་གི་སྒོམ་ལམ། འགྲོས་བཞི་ཐིམ་པས་མཐར་ཕྱིན་པའི་ལམ་དེ་དེས་ལམ་ལྔ་
སྒོ
209



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
བསྒྲོད་ཚུལ་ལོ། །གཉིས་པ་ནི། ཁམས་འདུས་པ་དང་པོར་སྣང་བ་དགྲར་ལངས་པའི་འཕྲང་
གི་གཉེན་པོར་རྫུ་འཕྲུལ་རྐང་པ་བཞི། ཁམས་འདུས་པ་བར་པར་སྟོང་པ་དགྲར་ལངས་ཀྱི་
གཉེན་པོ་དྲན་པ་ཉེར་གཞག་བཞི། ཁམས་འདུས་པ་ཐ་མར་བྱིང་བ་ཆེན་པོའི་འཕྲང་གི་
གཉེན་པོར་ཡང་དག་སྤོང་བ་བཞི་སྟེ་བཅུ་གཉིས་ཀྱིས་འཇིག་རྟེན་པའི་ལམ། བུམ་དབང་
ས་དྲུག་ཏུ་བྱང་ཆུབ་ཡན་ལག་བདུན། གསང་དབང་ས་བཞི་ལ་དབང་པོ་ལྔ། ཤེར་དབང་ས་
གཉིས་ལ་སྟོབས་ལྔ། བཞི་པ་ས་ཕྱེད་ལ་འཕགས་ལམ་ཡན་ལག་བརྒྱད་དེ་དེ་ལྟར་ཉེར་ལྔ་
འདས་ལམ་སྟེ་བྱང་ཕྱོགས་སོ་བདུན་ཀྱི་སྒོ་ནས་ལམ་བསྒྲོད་ཚུལ་ཡིན་ནོ། ། །
རྩ་བའི་གཉིས་པ་གཞུང་གི་འབྲུ་གཉེར་བ་ལ་གཉིས། མཆོད་པར་བརྗོད་ཅིང་བཤད་
པར་དམ་བཅའ་བ་དང་། གཞུང་དངོས་སོ། །དང་པོ་ལ་གཉིས། མཆོད་པར་བརྗོད་པ་དང་།
བཤད་པར་དམ་བཅའ་བའོ། །དང་པོ་འཆད་པ་ལ། བླ་མ་དམ་པའི་ཞབས་པད་བཏུད་དེ།
ཞེས་པ་འདི་བྱུང་། འདི་ལ་ཡང་གཞུང་གི་ཚིག་དོན་གྱི་འབྲུ་གཉེར་བ་དང་། བླ་མ་དམ་པ་
ངོས་གཟུང་བ། དེ་ཡི་དབྱེ་བ། དེའི་སྒྲ་དོན། དེ་ལ་ལོག་པར་རྟོག་པ་སྤང་བ་དང་ལྔ།
དང་པོ་ནི། བཏུད་ཅེས་པ་བཤད་པའི་གཞིར་བྱས། གང་ཟག་གང་གིས་ན་རྣལ་འབྱོར་གྱི་
དབང་ཕྱུག་བི་རུ་པས་སོ། །ཡུལ་གང་ལ་ན། གྲུབ་ཆེན་བི་རུ་པ་ལ་ཆོས་ཀྱི་བཀའ་དྲིན་ཆེ་
བའི་བླ་མ་དམ་པ་རྗེ་བཙུན་རྡོ་རྗེ་བདག་མེད་མའི་སྐུ་ཡི་དམའ་ཤོས་ཞབས་ཡིན་ལ་དེའི་
གདན་པདྨ་ལ་སྲས་དོན་མ་སོགས་གཞུང་བཤད་ཕལ་ཆེར་ལྟར་ན། ཡང་བཏུད་པའམ། ཡང་ན་རྗེ་
བཙུན་བདག་མེད་མ་་་རྒ་ཐེང་མ་ལྟར་ན། ཞབས་དེ་ཉེས་པས་མ་གོས་པ་དང་། ལམ་དང་
འབྲས་བུ་ཡོན་ཏན་བསྐྱེད་པ་ལ་པདྨ་དང་འདྲ་བས་ན་ཞབས་ཀྱི་པདྨ་སྟེ་དེར་བཏུད་པའོ། །
ཚུལ་ཇི་ལྟར་དུ་བཏུད་ན། ཆོས་ཀྱི་བཀའ་དྲིན་དྲན་པའི་སྒོ་ནས་མི་ཕྱེད་པའི་དད་པ་ཆེན་
པོས་ཀུན་ནས་བསླངས་ཏེ་སྒོ་གསུམ་གུས་པས་འདུད་པའོ། །ཞེས་འཆད་པ་ལ། བླ་མ་དམ་
པའི་ཞབས་པད་བཏུད་དེ། ཞེས་པ་འདི་བྱུང་། གཉིས་པ་ནི། སློབ་མའི་རྟེན་དཀྱིལ་འཁོར་
210



གཞུང་བཤད་ཟིན་བྲིས་རྩོམ་འཕྲོ་ཅན།
བཞི་ལ་དབང་བཞི་བསྐུར་ནས་ཕྱི་ནང་གི་རྟེན་འབྲེལ་བསྒྲིགས་ཏེ་འབྲས་བུ་སྐུ་བཞིའི་ས་
བོན་འདེབས་པར་བྱེད་པའི་རྡོ་རྗེ་སློབ་དཔོན་དེ་སྐབས་འདིར་བསྟན་གྱི་བླ་མ་དམ་པའི་ངོ་
བོ་ཡིན་ནོ། ། །
གསུམ་པ་དབྱེ་བ་ལ། ཕྱི་སྒྲོ་འདོགས་ཡོངས་སུ་གཅོད་པར་བྱེད་པའི་བླ་མ། ནང་རང་
བྱུང་གི་ཡེ་ཤེས་སྟོན་པར་བྱེད་པའི་བླ་མ། གསང་བ་ལྷན་ཅིག་སྐྱེས་པའི་ཡེ་ཤེས་སྟོན་པར་
བྱེད་པའི་བླ་མ། མཐར་ཐུག་་་དེ་ཁོ་ན་ཉིད་དུ། ཆོས་ཐམས་ཅད་ཤིན་ཏུ་རྣམ་པར་དག་པའི་དེ་ཁོ་
ན་ཉིད་དུ་སྟོན་པར་བྱེད་པའི་བླ་མ་སྟེ་བཞི་ཡོད། དེ་ལྟར་བཞིར་གྲངས་ངེས་པའི་རྒྱུ་མཚན་
ཡང་ཡོད་དེ། སློབ་མའི་སྦྱང་གཞི་རྟེན་དཀྱིལ་འཁོར་དེ་ལ་ཡང་། ལུས་རྩའི། རྩ་ཡི་གེའི།
ཁམས་བདུད་རྩིའི་སྙིང་པོ། ཡེ་ཤེས་རླུང་གི་དཀྱིལ་འཁོར་ཏེ་བཞིར་གྲངས་ངེས་པ་དང་། དེ་
བཞི་སྦྱོང་བར་བྱེད་པའམ་སྨིན་པར་བྱེད་པའི་དབང་དེ་ལ་ཡང་། བུམ་དབང་ལ་སོགས་པ་
བཞིར་ངེས་པ་དང་། ལམ་དེ་ལ་ཡང་། བུམ་དབང་གི་ལམ་བསྐྱེད་རིམ། གསང་དབང་གི་
ལམ་གཏུམ་མོ་ཙཎྜ་ལི། ཤེར་དབང་གི་ལམ་དཀྱིལ་འཁོར་འཁོར་ལོ། དབང་བཞི་པའི་
ལམ་རྡོ་རྗེའི་རྦ་རླབས་ཏེ་བཞིར་ངེས་པ་དང་། ལྟ་བ་དེ་ལ་ཡང་། བུམ་དབང་གི་ལྟ་བ་ངོ་བོ་
ཉིད་གསུམ། གསང་དབང་གི་ལྟ་བ་རང་བྱུང་གི་ཡེ་ཤེས། ཤེར་དབང་གི་ལྟ་བ་ཡས་འབབ་
ཀྱི་དགའ་བ། དབང་བཞི་པའི་ལྟ་བ་མས་བརྟན་གྱི་དགའ་བ་སྟེ། བཞིར་ངེས་པ་དང་། གྲུབ་
མཐའ་དང་པོ་འཁོར་འདས་དབྱེར་མེད། གྲུབ་མཐའ་གཉིས་པ་མ་འདྲེས་ལ་ཡོངས་སུ་
རྫོགས་པ། གྲུབ་མཐའ་གསུམ་པ་བདེ་སྟོང་རྒྱ་ཆུང་བ། གྲུབ་མཐའ་བཞི་པ་བདེ་སྟོང་རྒྱ་ཆེ་
བ་སྟེ་བཞིར་གྲངས་ངེས་པ་དང་། གྲུབ་མཐའ་མ་སྙོགས་ན་འདའ་ཁ་མའི་གདམས་ངག་དེ་
ལ་ཡང་། སྣང་བ་བསྒྱུར་བའི་འདའ་ཀ་མ། འོད་གསལ་གྱི་ལམ་ནས་འཕོ་བའི་འདའ་ཀ་མ།
ནམ་འཆི་བའི་ཚེ་རྡོ་རྗེ་སེམས་དཔའ་འབྱོན་པར་འགྱུར་བའི་འདའ་ཀ་མ། ལམ་ཕྱག་རྒྱ་
ཆེན་པོ་ནས་འཕོ་བའི་འདའ་ཀ་མ་དང་བཞིར་གྲངས་ངེས་པ་དང་། འདའ་ཀ་མ་མ་ཐེབས་
211



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ན་བར་དོའི་གདམས་ངག་དེ་ལ་ཡང་། བསྣམ་བྱའི་འོད་ལྔ་ལྷག་པའི་ལྷར་བསྒྱུར་བའི་
གདམས་ངག །བསྣམ་བྱའི་འོད་ལྔ་ཡི་གེ་ཨ་ལི་ཀ་ལིའི་རྣམ་པར་འཆར་བའི་གདམས་ངག །
བསྣམ་བྱའི་འོད་ལྔ་བྱང་ཆུབ་ཀྱི་སེམས་མུ་ཏིག་གི་རྡོག་མ་ལྟ་བུར་འཆར་བའི་གདམས་ངག །
བསྣམ་བྱའི་འོད་ལྔ་རླུང་ལྡང་འཇུག་གནས་གསུམ་དུ་འཆར་བའི་གདམས་ངག་སྟེ་བཞིར་
ངེས་པ་དང་། དེ་དག་ལ་བརྟེན་ནས་འགྲོས་ཐིམ་ཚུལ་ལ་ཡང་། ལུས་རྩའི་འགྲོས། རྩ་ཡི་
གེའི་འགྲོས། ཁམས་བདུད་རྩིའི་འགྲོས། སྙིང་པོ་ཡེ་ཤེས་རླུང་གི་འགྲོས་ཐིམ་ཚུལ་ཏེ་
བཞིར་ངེས་པ་དང་། འབྲས་བུ་དེ་ལ་ཡང་། སྤྲུལ་སྐུ། ལོངས་སྐུ། ཆོས་སྐུ། ངོ་བོ་ཉིད་སྐུ་སྟེ་
བཞིར་ངེས་པ་ཡིན་པའི་ཕྱིར་རོ། །
རྩ་བའི་བཞི་པ་སྒྲ་དོན་ནི། བུམ་དབང་སྐུར་བར་བྱེད་པའི་བླ་མ་དེ་ལ། ཕྱི་སྒྲོ་
འདོགས་ཡོངས་སུ་གཅོད་པར་བྱེད་པའི་བླ་མ་ཞེས་འཇོག་པའི་རྒྱུ་མཚན་ཡོད་དེ། བླ་མ་
དེས་སློབ་མའི་ལུས་རྩའི་དཀྱིལ་འཁོར་ལ་བུམ་དབང་བསྐུར་ནས་བསྐྱེད་རིམ་གྱི་ལམ་
བསྟན། བསྐྱེད་རིམ་བསྒོམ་པའི་དམིགས་རྣམ་དང་། བསྐྱེད་རིམ་ཀྱི་ཡན་ལག་བཟླས་པ་
གཏོར་མ། རབ་གནས། སྦྱིན་སྲེག་ལ་སོགས་པ་ཕྱིའི་ཆོས་རྣམས་མི་ཤེས་པའི་སྒྲོ་འདོགས་
བསལ་ཏེ། དེ་ཐམས་ཅད་ཕྱིན་ཅི་མ་ལོག་པར་སྟོན་པའི་བླ་མ་ཡིན་པས་སོ། །ཡང་གསང་
དབང་བསྐུར་བའི་བླ་མ་དེ་ལ། ནང་རང་བྱུང་གི་ཡེ་ཤེས་སྟོན་པར་བྱེད་པའི་བླ་མ་ཞེས་
འཇོག་པའི་རྒྱུ་མཚན་ཡོད་དེ། བླ་མ་དེས་སློབ་མའི་རྩ་ཡི་གེའི་དཀྱིལ་འཁོར་ལ། གསང་
དབང་བསྐུར་ནས་ཙཎྜ་ལིའི་ལམ་བསྟན་དེ། ཕྱིའི་འབད་རྩོལ་ལ་མ་བལྟོས་པར་ནང་རྩ་ཡི་
གེའི་བྱེད་པ་ལ་བརྟེན་ནས། རང་བྱུང་གི་ཡེ་ཤེས་སྐྱེད་པར་བྱེད་པའི་བླ་མ་ཡིན་པས་སོ། །
ཡང་ཤེར་དབང་སྐུར་བར་བྱེད་པའི་བླ་མ་དེ་ལ་གསང་བ་ལྷན་ཅིག་སྐྱེས་པའི་ཡེ་ཤེས་སྟོན་
པར་བྱེད་པའི་བླ་མ་ཞེས་བྱ་སྟེ། བླ་མ་དེས་སློབ་མའི་ཁམས་བདུད་རྩིའི་དཀྱིལ་འཁོར་ལ།
ཤེར་དབང་བསྐུར་ནས་ཕོ་ཉའི་ལམ་བསྟན་དེ། ཤིན་ཏུ་གསང་བ་ཁམས་དཀར་དམར་གྱི་
212



གཞུང་བཤད་ཟིན་བྲིས་རྩོམ་འཕྲོ་ཅན།
བྱེད་པ་ལ་བརྟེན་ནས་ལྷན་ཅིག་སྐྱེས་པའི་ཡེ་ཤེས། ཡས་འབབ་ཀྱི་དགའ་བ་བཞི་སྐྱེད་པར་
བྱེད་པའི་བླ་མ་ཡིན་པས་སོ། །ཡང་དབང་བཞི་པ་བསྐུར་བའི་བླ་མ་དེ་ལ་མཐར་ཐུག་དེ་ཁོ་
ན་ཉིད་དུ་ཆོས་ཐམས་ཅད་ཤིན་ཏུ་རྣམ་པར་དག་པའི་དེ་ཁོ་ན་ཉིད་སྟོན་པར་བྱེད་པའི་བླ་མ་
ཞེས་བྱ་སྟེ། བླ་མ་དེས་སློབ་མའི་སྙིང་པོ་ཡེ་ཤེས་རླུང་གི་དཀྱིལ་འཁོར་ལ་དབང་བཞི་པ་
བསྐུར་ནས་ལམ་རྡོ་རྗེའི་རྦ་རླབས་གསུམ་བསྟན་ཏེ། མཐར་ཐུག་གི་ལྟ་བ་མས་བརྟན་གྱི་
དགའ་བ་བཞི་སྐྱེད་པར་བྱེད་པའི་བླ་མ་ཡིན་པས་སོ། །དེས་ན། བླ་མ་་འདིར་གཞུང་བཤད་སྲས་
དོན་མ་ལས། འདི་ལྟར་འདོགས་པའི་རྒྱུ་མཚན་མི་གསུང་ཞེས་འབྱུང་ཡང་། ཞུ་བཅས་མར་དེའི་རྒྱུ་མཚན་གསལ་བར་
གསུངས་པ་ལྟར་བཀོད་པ་ཡིན་གསུངས། དང་པོ་དེ་ལམ་ལས་གཙོ་བོར་མིང་བཏགས། ཕྱི་མ་གསུམ་
པོ་དེ་ལྟ་བ་ལས་གཙོར་མིང་བཏགས་པ་ཡིན་ཏེ། བུམ་དབང་གི་སྐབས་སུ་ཕྱི་ཡི་སྒྲོ་འདོགས་
གཅོད་པ་གཙོ་ཆེ་ཞིང་། ནང་རང་བྱུང་གི་ཡེ་ཤེས་སོགས་སྐྱེ་བ་གཙོ་ཆུང་བ་དང་། དབང་གོང་
མ་གསུམ་གྱི་སྐབས་སུ། རང་བྱུང་གི་ཡེ་ཤེས་སོགས་སྐྱེ་བ་གཙོ་ཆེ་ཞིང་ཕྱིའི་སྒྲོ་འདོགས་
གཅོད་པ་གཙོ་ཆུང་བ་ཡིན་པའི་གནད་ཀྱིས་སོ། ། །
རྩ་བའི་ལྔ་པ་གཞན་གྱི་ལོག་རྟོག་སྤང་བ་ལ་གཉིས། རྩོད་པ་དང་། ལན་ནོ། །
དང་པོ་ནི། པཎ་ཆེན་བོ་དོང་བས་དེ་ཉིད་འདུས་པར། ཁ་ཅིག་ན་རེ། འདིར་བླ་མ་ལ་ཕྱི་
དང་། ནང་དང༌། གསང་བ་དང་། མཐར་ཐུག་གིས་འདོགས་པའི་རྒྱུ་མཚན། ཕྱི་དང་ཕྱི་
སྒོམ་པ་དང་། ནང་དང་ནང་སྒོམ་པ་ལ་སོགས་པ་ཡིན་པའི་ཕྱིར་རོ། །ཞེས་ཟེར་རོ། །གཞན་
དག་དེ་བཀག་ནས། དབང་བསྐུར་བའི་ལམ་བཞིས། ཕྱི་སྒྲོ་འདོགས་གཅོད་པར་བྱེད་པ་
དང་། ནང་རང་བྱུང་གི་ཡེ་ཤེས་སྟོན་པར་བྱེད་པ་ལ་སོགས་པར་བཤད་ཀྱི། ཕྱི་དང་ནང་དང་།
གསང་བ་དང་། མཐར་ཐུག་གི་མིང་གིས་བླ་མ་ལ་བཏགས་པ་མེད་པའི་ཕྱིར་དང་། གཞན་
དུ་ན་རྒྱུད་སྟོན་པའི་བླ་མ། མན་ངག་སྟོན་པའི་བླ་མ་ཞེས་བྱུང་ཡང་རྒྱུད་ཀྱི་བླ་མ་དང་མན་
ངག་གི་བླ་མ་ཞེས་འདོགས་དགོས་པར་ཧ་ཅང་ཐལ་བའི་ཕྱིར་རོ་ཞེས་གསུངས་སོ། །འདིའི་
213



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཕྱོགས་སྔ་དང་པོ་དམར་ཆོས་ཀྱི་རྒྱལ་པོ་དང་། ཕྱོགས་སྔ་གཉིས་པ་ཆོས་རྗེ་བླ་མ་དམ་པ་ཡིན་གསུངས་སོ། །
གཉིས་པ་ལན་ལ། རང་གི་ལན་དང་། གཞན་གྱི་ལན་གཉིས་སོ། །དང་པོ་ནི། བོ་
དོང་པས་གཞུང་བཤད་གསུང་འཕྲོས་མ་དང་། མན་ངག་གཏེར་མཛོད་གཉིས་ལ་སྐྱོན་
བརྗོད་གནང་བ་དེ་ནི། ཕྱོགས་སྔ་མ་ལོངས་པའི་དགག་པ་ཁོ་ནར་སྣང་སྟེ། དམར་གྱི་བུམ་
དབང་བསྐུར་བའི་བླ་མ་དེ་ལ་ཕྱིའི་བླ་མ་ཞེས་འཇོག་པའི་རྒྱུ་མཚན་ཡོད་དེ་ཞེས་སོགས་
གསུངས་པ་ལ་འཁྲུལ་གཞི་བྱས་པར་སྣང་མོད། དེ་ནི་བུམ་དབང་བསྐུར་བའི་བླ་མ་དེ་ལ་ཕྱི་
སྒྲོ་འདོགས་ཡོངས་སུ་གཅོད་པར་བྱེད་པའི་བླ་མ་ཞེས་འཇོག་པའི་རྒྱུ་མཚན་ཡོད་དེ། ཞེས་
བྱ་བ་ལ་ཚིག་གི་ཚེགས་སྐྱུངས་ནས་དེ་ལྟར་གསུངས་པ་ཡིན་གྱི། དགོངས་པ་དེ་ལྟར་མ་ཡིན་
པའི་ཕྱིར་ཏེ། དེ་ལྟར་ཡིན་ན། བླ་མའི་དབྱེ་བ་འཆད་པའི་ཚེ་ཡང་། ཕྱི་ཡི་བླ་མ། ནང་གི་བླ་མ།
ཞེས་སོགས་འབྱུང་རིགས་པ་ལས། དེ་ལྟར་མི་འབྱུང་བར་ཕྱི་སྒྲོ་འདོགས་ཡོངས་སུ་གཅོད་
པར་བྱེད་པའི་བླ་མ་ཞེས་སོགས་གསལ་བར་བཤད་འདུག་པའི་ཕྱིར་རོ། །ཡང་ཁྱེད་ཀྱིས་
གཞན་དུ་ན་རྒྱུད་སྟོན་པར་བྱེད་པའི་བླ་མ་ཞེས་སོགས་ཀྱི་སྙིང་པོ་དྲིལ་ན། རྒྱུད་སྟོན་པར་
བྱེད་པའི་བླ་མ་ལ་རྒྱུད་ཀྱི་བླ་མ་དང་། མན་ངག་སྟོན་པར་བྱེད་པའི་བླ་མ་ལ་མན་ངག་གི་བླ་
མ་ཞེས་མིང་འདོགས་རིགས་པར་ཐལ། ཕྱི་སྒྲོ་འདོགས་ཡོངས་སུ་གཅོད་པར་བྱེད་པའི་བླ་
མ་སོགས་བཞི་པོ་དེ་ལ། ཕྱིའི་བླ་མ་སོགས་སུ་མིང་བཏགས་འདུག་པའི་ཕྱིར། ཞེས་ཟེར་
བར་སྣང་ཡང་། དེ་འདྲ་ནི་རྟགས་ཀྱང་མ་གྲུབ་ཅིང་འདོད་ལན་ཡང་ཐེབས་པ་ཡིན་ཏེ།
དཔེར་ན། ཀྱེ་རྡོ་རྗེའི་དབང་བསྐུར་བའི་བླ་མ་དེ་ལ་ཀྱེ་རྡོ་རྗེའི་སློབ་དཔོན་ཞེས་མིང་
འདོགས་ཀྱང་འགལ་བ་མེད་པའི་ཕྱིར་རོ། །འོན་ཀྱང་དམར་གྱིས་བུམ་དབང་སྐུར་བར་
བྱེད་པའི་བླ་མ་དེ་ལ། ཕྱི་སྒྲོ་འདོགས་ཡོངས་སུ་གཅོད་པར་བྱེད་པ་ཡིན་པའི་ཕྱིར་རོ། །ཞེས་
བཀོད་པ་ནི་ཁྱེད་རང་ལ་ཁས་བླངས་ནང་འགལ་ཏེ། གོང་དུ་བླ་མ་དང་པོ་དེ་ལམ་ལས་མིང་
བཏགས། ཕྱི་མ་གསུམ་ལྟ་བ་ལས་མིང་བཏགས་ཞེས་བཤད་བཞིན་དུ། སླར་ཡང་བླ་མ་
214



གཞུང་བཤད་ཟིན་བྲིས་རྩོམ་འཕྲོ་ཅན།
དང་པོ་དེ་ལ། སྦྱང་གཞིའི་སྒོ་ནས་ཀྱང་མིང་བཏགས་པ་དང་། ལྟ་བའི་སྒོ་ནས་ཀྱང་མིང་
བཏགས་ཞེས་པར་སོང་འདུག་པའི་ཕྱིར་རོ། །
ཡང་རྗེ་བོ་དོང་པས། ཆོས་རྗེ་བླ་མ་ལ་དགག་པ་མཛད་པ་དེ་ཡང་ཕྱོགས་སྔ་མ་
ལོངས་པའི་དགག་པ་ཁོ་ནར་སྣང་སྟེ། ཁྱེད་ཀྱིས་སྐྱོན་བརྗོད་པའི་ཚེ། དམར་གྱིས་བླ་མ་ལ་
ཕྱིའི་བླ་མ་ལ་སོགས་པར་ཕྱེ་བ་བཞིན་དུ་ཆོས་རྗེ་བླ་མས་ཀྱང་དེ་ལྟར་དུ་ཞལ་གྱིས་བཞེས་
འདུག་གོ་སྙམ་དུ་འཁྲུལ་ནས་དེ་གཉིས་ཕྱོགས་གཅིག་ཏུ་དགག་པ་མཛད་པ་གང་ཞིག །
ཆོས་རྗེ་བླ་མ་་་་འི་བླ་མ། ལ་སོགས་པར་མིང་བཏགས་པ་ཅི་ཡང་མེད་པའི་ཕྱིར་རོ། །དེ་ལ་
ཁོ་ན་རེ། དེ་ལྟར་མིང་བཏགས་པ་ཡོད་དེ། མན་ངག་གཏེར་མཛོད་ལས། འོ་ན་བླ་མ་ཕྱི་
དང་ནང་དང་གསང་བ་དང་མཐར་ཐུག་གི་མིང་འདོགས་པའི་རྒྱུ་མཚན་ཅི་ཡིན་སྙམ་ན་ཞེས་
བཤད་པས་སོ་ཞེ་ན། དེའི་དོན་ནི་དེ་ལྟར་མ་ཡིན་ཏེ། གོང་དུ་བླ་མའི་དབྱེ་བ་འབྱེད་པའི་ཚེ།
ཕྱི་སྒྲོ་འདོགས་ཡོངས་སུ་གཅོད་པར་བྱེད་པ་སོགས་བཞིར་ཕྱེ་ནས་འདིར་ཚིག་གི་ཚེགས་
བསྐྱུངས་ནས། ཕྱི་སྒྲོ་འདོགས་གཅོད་པ་སོགས་བཞི་ལ་ཕྱི་ནང་གསང་བ་མཐར་ཐུག་གི་
མིང་འདོགས་པའི་རྒྱུ་མཚན་ཡོད་དེ་ཞེས་ཚིག་གི་མཇུག་བསྡུས་ནས་བསྟན་པ་ཡིན་པའི་
ཕྱིར་རོ། །
རྩ་བའི་གཉིས་པ་གཞན་གྱི་ལན་བསྟན་པ་ནི། འདིར་ཆོས་རྗེ་རྡོ་རྗེ་རྒྱལ་མཚན་པས།
བོ་དོང་པའི་དགག་ལན་གནང་བ་དེ་ཡང་ཕྱོགས་སྔ་མ་ལོངས་པའི་དགག་ལན་ཙམ་དུ་
སྣང་སྟེ། རྒྱུ་མཚན་ཅི་ཡི་ཕྱིར་ན། རྡོ་རྗེ་རྒྱལ་མཚན་པའི་གསུང་ལས་སྐབས་སུ་བབ་པ་ཁྱེད་
ཀྱི་དགག་པ་དེ་ནི་རིགས་པ་མ་ཡིན་ཏེ། བླ་མ་ལ་ཕྱི་སྒྲོ་འདོགས་གཅོད་པར་ལ་སོགས་པའི་
མིང་གིས་མ་བསྟན་ན། བླ་མ་བཞི་སོ་སོར་ངེས་མི་ནུས་པའི་ཕྱིར་དང་། སྒྲོ་འདོགས་གཅོད་
པ་ལ་སོགས་པ་བསྟན་བྱ་ཆོས་ཀྱི་སྒྲ་དོན་ཡིན་ཡང་། བྱེད་པའི་བླ་མ་ཞེས་བྱེད་ལས་ཀྱི་སྒོ་
ནས་མིང་བཏགས་པ་ཡིན་ནོ་ཞེས་ཁྱེད་རང་གིས་ཀྱང་གསུངས་བཞིན་སྙོན་འདིངས་པ་ཙམ་
215



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
དུ་ཟད་པའི་ཕྱིར་རོ། །ཞེས་བཤད་པ་ཡིན་ལ། བོ་དོང་པས་ནི། ཕྱི་སྒྲོ་འདོགས་ཡོངས་སུ་
གཅོད་པའི་བླ་མ་ལ་སོགས་པར་དགག་པ་བརྗོད་པ་མ་ཡིན་པར། བླ་མ་ལ་ཕྱིའི་བླ་མ་ལ་
སོགས་པར་ཕྱེ་དམར་མ་བཞིན་དུ་ཆོས་རྗེ་བླ་མས་ཀྱང་ཕྱེ་འདུག་སྙམ་ནས་དེ་ལྟར་འདིའི་འཕྲོས་ན། རྗེ་རྡོ་རྗེ་རྒྱལ་མཚན་
པས། བྱེད་ལས་ཀྱི་སྒོ་ནས་མིང་བཏགས་པ་དང་། བྱ་རྒྱུའི་སྒོ་ནས་མིང་བཏགས་པ་དང་སོ་སོར་མཛད་པ་དང་། བྱེད་པའི་
འབྱུང་ཁུངས་ཞེས་གསུངས་པ་རྣམས་ནི་འབྲེལ་ཆེར་མི་སྣང་གསུངས། བ་སྐྱོན་བརྗོད་སྣང་བ་ཡིན་པས་སོ། །
གནད་འདི་ཤིན་ཏུ་གོ་དགོས་སོ། །ཡང་སྐབས་འདིར་འདི་དཔྱད་པར་བྱ་སྟེ། དམར་མ་དང་།
ཆོས་རྗེ་བླ་མའི་གཞུང་བཤད་དང་། རྒེ་རྒན་མ་སོགས་ལས། བླ་མ་སོགས་གཟུང་བ་དང་།
དམ་པ་གཟུང་བ་གཉིས་སུ་མཛད་ནས། བླ་མ་ནི་སྔར་གྱི་བཞི་པོ་འདི་ཡིན་ལ། དམ་པ་ནི།
སློབ་མའི་རྒྱུད་ལ་ཉམས་མྱོང་གི་ལྟ་བ་སྐྱེས་པའི་ཚེ་ན། སློབ་མ་དེའི་བླ་མ་དམ་པར་འགྱུར་
བ་ཡིན་ནོ། །ཞེས་བཤད་པ་ནི། སློབ་མ་དེའི་ངོར། བླ་མ་དམ་པར་ཡིད་ཆེས་པ་ཙམ་ལ་
དགོངས་པ་ཡིན་གྱི། སྤྱིར་བླ་མ་དམ་པ་མ་ཡིན་ཞེས་པའི་དོན་ནི་མ་ཡིན་ཏེ། དེ་ལྟར་ཡིན་ན་
བླ་མ་ཚད་མར་འགྲོ་བ་ལ་ཡང་སློབ་མ་ལ་ཉམས་མྱོང་སྐྱེས་དགོས་པར་འགྱུར་ཞིང་། དེའི་ཚེ་
བླ་མ་ཚད་མས་གདམས་ངག་ཚད་མ་བསྟན་ཏེ། ཉམས་མྱོང་ཚད་མ་སྐྱེ་བ་ཞེས་པ་ཡང་མི་
འཐད་པར་ཐལ་བའི་ཕྱིར་རོ། །ཁྱད་པར་དབང་བསྐུར་བའི་བླ་མ། བླ་མ་དམ་པར་འགྲོ་བ་
སློབ་མའི་ཉམས་མྱོང་ལ་རག་ལས་པ་དེ་འདྲ་མི་རིགས་པའི་ཕྱིར་རོ། །དེས་ན་ཆོས་ཀྱི་རྗེས།
དེ་ལྟའི་ཐེག་པ་གསུམ་པོ་ཡི་ཞེས་སོགས་གསུངས་པ་ལྟར། སློབ་མ་ལ་དབང་བཞི་སྐུར་
བར་བྱེད་པའི་བླ་མ་དེ་ལ་སྐབས་འདིར་བླ་མ་དམ་པར་འཇོག་པ་ཡིན་ཏེ། གཞུང་བཤད་
འཕགས་མཛད་མར་གྲགས་པ་ལས།
དེ་ལྟར་སངས་རྒྱས་ཀྱི་གསུང་བཞིན། རྟེན་དཀྱིལ་འཁོར་བཞི་ལ་ཕྱི་ནང་གི་རྟེན་
འབྲེལ་སྒྲིག་པར་མཛད་པ་ནི་བླ་མ་དམ་པ་ཡིན་ལ། དེ་ལྟར་མ་ཡིན་ན། བླ་མ་ཡིན་ཀྱང་
དམ་པའི་མིང་མི་ཐོབ་གསུང་ངོ་ཞེས་དང་། བར་སྟོན་ཟིན་བྲིས་ལས་ཀྱང་། དམ་པའི་
216



གཞུང་བཤད་ཟིན་བྲིས་རྩོམ་འཕྲོ་ཅན།
སྐབས་སུ། སྔར་གྱི་སྦྱང་གཞི་ལ་དབང་བསྐུར་ནས། སྐུ་བཞིའི་རྟེན་འབྲེལ་སྒྲིག་པར་མཛད་
པ་ནི། བླ་མ་ཡང་ཡིན་ལ་དམ་པ་ཡང་ཡིན་པས་གཞི་མཐུན་པའི་ཚིག་གོ །ཞེས་གསུངས་པ་
ལྟར་རོ། །དེ་དག་ནི་དམ་པ་ཞེས་པ་ལས་འཕྲོས་པའི་དོགས་གཅོད་ཡིན་ནོ། །ཞབས་པད་
ཅེས་པ་ལས་འཕྲོས་པའི་དོགས་གཅོད་ལ། རྩོད་པ་དང་ལན་ནོ། །དང་པོ་ནི། བོ་དོང་པ་ན་རེ།
ཞབས་པད་ཅེས་པ་གདན་པདྨ་ལ་བྱེད་པ་ལེགས་པ་ཡང་མ་ཡིན་ཏེ། གདན་པདྨ་མེད་ན་
ཞབས་ལ་འདུད་པ་མེད་པར་ཐལ་བའི་ཕྱིར་རོ། །དེས་ན་ཞབས་འདབ་མ་ཡངས་པ་དང་
མདངས་གསལ་བ་ལ་སོགས་པས་པདྨ་དང་འདྲ་བས་ན་གཟུགས་ཅན་གྱི་རྒྱན་དུ་སྦྱར་ཏེ་
འཆད་པ་ཡིན་ནོ་ཞེས་སྨྲ་བར་བྱེད་དོ། ། །
གཉིས་པ་ནི། སྐྱོན་དེ་འཇུག་པ་མ་ཡིན་ཏེ། གོང་མའི་གཞུང་བཤད་ལས་གདན་པདྨ་
ལ་མཛད་པ་དང་། ཞབས་པདྨའི་གཟུགས་སུ་བཀོད་པ་གཉིས་ཡོད་ཅེས་གཉིས་ཀ་ཡང་
ལེགས་པར་སྣང་མོད། དེ་གཉིས་ཀྱི་ནང་ནས་གདན་པདྨ་ལ་མཛད་པ་འདི་ཆེས་ལེགས་པ་
ཡིན་ཏེ། ཞབས་འོག་གི་པད་གདན་ལ་ཡང་འདུད་ན་སྐུ་ཡི་ཆ་ཤས་ཙམ་ལ་ཡང་འདུད་པ་ལྟ་
སྨོས་ཀྱང་ཅི་དགོས་ཞེས་ཚིག་གི་ནུས་པ་ཤིན་ཏུ་ཆེ་བ་ཡིན་པ་དང་། འདིའི་དངོས་བསྟན་
སྔོན་འབྱུང་ལ་དགོངས་པ་ཡིན་པས་བདག་མེད་མ་ལ་པད་གདན་མེད་པ་མི་སྲིད་ཅིང་།
རྗེས་འཇུག་མ་ཡིན་ན་ནི། རྗེས་ཀྱི་བླ་མ་རྣམས་ཀྱི་ཞབས་ལ་མདངས་གསལ་བ་སོགས་
པདྨ་དང་འདྲ་བ་དེ་ཡོད་པར་དཀའ་བས་འདུད་པ་མེད་པ་དེ་ཁྱེད་རང་ལ་ཡང་ཐལ་བའི་
ཕྱིར་དང་། པདྨ་དང་འདྲ་ཞེས་པ་དང་། གཟུགས་ཅན་གྱི་རྒྱན་ཡིན་ཞེས་པ་ཡང་ཁས་བླངས་
འགལ་འདུག་པའི་ཕྱིར་རོ་གསུངས། །
རྩ་བའི་གཉིས་པ་བཤད་པར་དམ་བཅའ་བ་བཤད་པ་ལ། ལམ་འབྲས་གསུང་མདོ་
བྲི་བར་བྱའོ། །ཞེས་པའི་གཞུང་འདི་བྱུང་། དེ་ཡང་འབྲས་བུ་དང་སྦྱར་ན། སྔར་གྱི་བཏུད་དེ་
ཞེས་པའི་དེ་ཞེས་པ་ལྷག་མ་ཅན་གྱི་ཚིག་ཡིན་པས། དཔེར་ན་ལག་པ་བཀྲུས་ཏེ་ཟན་བརྫི་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཞེས་པ་ལྟར། ཞབས་པད་བཏུད་དེ་ཅི་བྱེད་ན། ལམ་འབྲས་གསུང་མདོ་བྲི་ཞེས་པའི་དོན་
ཡིན་པས་སོ། །དེ་ལ་ཡང་བྲི་ཞེས་པ་བཤད་པའི་གཞིར་བྱས། གང་གིས་ན་རྣལ་འབྱོར་གྱི་
དབང་ཕྱུག་གྲུབ་ཆེན་བཱི་རུ་པས་སོ། །གང་ན་ལམ་འབྲས་རྡོ་རྗེའི་ཚིག་རྐང་ངོ་། །གང་ལ་
བརྟེན་ནས། རྗེ་བཙུན་བདག་མེད་མའི་གསུང་ལ་བརྟེན་ནས་སོ། །ཡུལ་གང་ལ་ན་གདུལ་
བྱ་རྣམས་ཀྱི་ཡིད་ཀྱི་གླེགས་བུ་ལ་རྣམ་དཔྱོད་པིར་གྱིས་སོ། །ཚུལ་ཇི་ལྟར་དུ་ན་བཀའ་མདོ་
རྒྱུད་ཀྱི་སྙིང་པོ་སྐལ་ལྡན་ཚེ་གཅིག་ལ་འཚང་རྒྱ་བའི་ལམ་རིམ། རྗེ་བཙུན་བདག་མེད་མས་
གསུངས་པ་ཐམས་ཅད། རྗེ་བཙུན་བཱི་རུ་པས་ཚིག་མདོར་བསྡུས་ཤིང་། དོན་འཕྲི་བསྣན་
མེད་པར་བཤད་པའི་ཚུལ་གྱིས་བྲིས་སོ། །ཡང་ན་བྲི་བར་བྱ་ཞེས་པ་ཡང་བཤད་པར་བྱ་
ཞེས་པའི་དོན་ཡིན་པས་ན། བཤད་ཅེས་པ་བཤད་པའི་གཞིར་བྱས། གང་གིས་ན་བཱི་རུ་
པས་སོ། །གང་ན་ལམ་འབྲས་རྡོ་རྗེའི་ཚིག་རྐང་ངོ་། །གང་ལས་ན་བདག་མེད་པའི་གསུང་
ལས་སོ། །གང་ལ་ན་ནག་པོ་པ་ལ་སོགས་པའི་རྗེས་འཇུག་གི་སློབ་མ་རྣམས་ལའོ། །ཚུལ་
ཇི་ལྟར་དུ་ན་གསུང་མདོའི་ཚུལ་གྱིས་སོ། །དུས་ནམ་གྱི་ཚེ་ན་ས་ག་ཟླ་བའི་ཉེར་གསུམ་གྱི་
དུས་སུ་འོ། །ཞེས་འཆད་པ་ལ། སྔར་གྱི་གཞུང་དེ་བྱུང་། དེ་ཡང་ཅུང་ཟད་ཕྱེ་ན། ལམ་
བཤད་པ། འབྲས་བུ་བཤད་པ། ཚོགས་པའི་མིང་དོན་བཤད་པ་དང་གསུམ། དང་པོ་ནི།
སྤྱིར་ལམ་དེ་ལ་ངོ་བོའི་སྒོ་ནས་འཇིག་རྟེན་པའི་ལམ་དང་། འཇིག་རྟེན་ལས་འདས་པའི་
ལམ་གཉིས། རྒྱུའི་སྒོ་ནས། འཁོར་ལོ་འཆམ་པ་དང་། འཁོར་ལོ་བསྐོར་བའི་ལམ་གཉིས།
འབྲས་བུའི་སྒོ་ནས་དྲོད་ཀྱིས་བསྡུས་པ་དང་། རྟགས་ཀྱིས་བསྡུས་པ་གཉིས། བྱེད་ལས་ཀྱི་
སྒོ་ནས་ཡེ་ཤེས་འཇུག་ཟློག་གི་ལམ་དང༌། རྣམ་རྟོག་འཇུག་ཟློག་གི་ལམ་གཉིས་ཏེ་རྣམ་
གྲངས་ཀྱི་ཚུལ་གྱིས་བརྒྱད། དེའི་སྟེང་དུ་ཡང་། ལྟ་བས་བསྡུས་པ་དང་གྲུབ་མཐས་བསྡུས་
པའི་ལམ་གཉིས། བླ་མ་ན་མི་འཕོ་བ་དང་འཕོ་བའི་ལམ་གཉིས་ཏེ་དེ་ལྟར་བཅུའོ། །དེ་ཡང་
དང་པོ་འཇིག་རྟེན་པའི་ལམ་ནི། ཅི་ཡི་ཕྱིར་འཇིག་རྟེན་པའི་ལམ་ཞེས་བྱ་ཞེ་ན། འབྲས་བུ་
218



གཞུང་བཤད་ཟིན་བྲིས་རྩོམ་འཕྲོ་ཅན།
ལུས་སེམས་ལ་ཚོར་བ་སྡུག་བསྔལ་མྱོང་ཞིང་རྒྱུ་ལས་དང་ཉོན་མོངས་པའི་སྒོ་ནས་སྐྱེ་བ་
ལེན་དགོས་པའི་གང་ཟག་གི་རྒྱུད་ལ་ཡོད་པ། ཟག་བཅས་ཀྱི་ལམ་ཡིན་པས་ན་དེ་སྐད་དུ་
བཏགས་ཤིང་། དེ་ཡང་ལམ་ལྟར་ན་ཚོགས་སྦྱོར་གཉིས། རྟེན་འབྲེལ་ལྟར་ན་ཕྱི་ནང་གི་རྟེན་
འབྲེལ་གཉིས། བྱང་ཆུབ་ཀྱི་ཕྱོགས་ལྟར་ན་རྫུ་འཕྲུལ་རྐང་པ་བཞི། དྲན་པ་ཉེར་བཞག་
བཞི། ཡང་དག་སྤོང་པ་བཞི་རྣམས་འཇིག་རྟེན་པའི་ལམ་དུ་འཇོག་པ་ཡིན་ནོ། །འཇིག་རྟེན་
ལས་འདས་པའི་ལམ་གྱི་སྒྲ་དོན་ནི་འབྲས་བུ་ལུས་སེམས་ཀྱི་སྟེང་དུ་སྡུག་བསྔལ་གྱི་ཚོར་བ་
མི་མྱོང་ཞིང་། རྒྱུ་ལས་ཉོན་གྱིས་སྐྱེ་བ་ལེན་མི་དགོས་པར་སྨོན་ལམ་དང༌། སྤྲུལ་པ་དང་།
དབང་འབྱོར་བའི་སྟོབས་ཀྱིས་སྐྱེ་བ་ལེན་པའི་གང་ཟག་གི་རྒྱུད་ལ་ཡོད་པ། ཟག་མེད་ཀྱི་
ལམ་ཡིན་པས་ན་དེ་ལྟར་དུ་བཏགས་ཤིང༌། དེ་ཡང་ལམ་ལྟར་ན་མཐོང་ལམ། སྒོ་ལམ་
མཐར་ཕྱིན་པའི་ལམ་སྟེ་གསུམ། རྟེན་འབྲེལ་ལྟར་ན། གསང་བ། མཐར་ཐུག དེ་ཁོ་ན་
ཉིད་ཀྱི་རྟེན་འབྲེལ་ཏེ་གསུམ། བྱང་ཆུབ་ཀྱི་ཕྱོགས་ལྟར་ན། བྱང་ཆུབ་ཡན་ལག་བདུན།
དབང་པོ་ལྔ། སྟོབས་ལྔ། འཕགས་ལམ་ཡན་ལག་བརྒྱད་དེ། དེ་རྣམས་འདས་ལམ་དུ་
འཇོག་པ་ཡིན་ཞིང་། དེ་ལ་ཡང་ས་བཅུ་གསུམ་ཡོད་པའི་ནང་ནས། ཕྱེད་དང་བཅུ་གསུམ་པ་
མན་ཆད་སློབ་ལམ་དང་། བཅུ་གསུམ་པ་སངས་རྒྱས་ཀྱི་སར་འཇོག་པ་ཡིན་གསུངས།
གཉིས་པ་རྒྱུའི་སྒོ་ནས་དབྱེ་བ་གཉིས་ནི། འཇིག་རྟེན་པའི་ལམ་དེ་ལ་འཁོར་ལོ་
འཆམ་པའི་ལམ་ཞེས་བྱ་སྟེ། དཔེར་ན་ཤིང་རྟ་མཁན་གྱིས། ཤིང་རྟ་འཁོར་ལོ་གསར་དུ་
གྲུབ་མ་ཐག་པ་དེ། སྲོག་ཤིང་དང་འཁོར་ལོ་ལ་སོགས་པ་འགྲིག་མ་འགྲིག་གི་དབང་གིས།
རེས་འཁོར་རེས་མི་འཁོར་བ་དེ་བཞིན་དུ། འཇིག་རྟེན་པའི་ལམ་གྱི་སྐབས་སུ་ཡང་རྟེན་
དཀྱིལ་འཁོར་བཞིའི་རྟེན་འབྲེལ་ཅུང་ཟད་འགྲིག་མ་འགྲིག་གིས། རེས་འགའ་ཉམས་མྱོང་
གི་ཡེ་ཤེས་སྐྱེ། རེས་འགའ་ཉམས་མྱོང་གི་ཡེ་ཤེས་མི་སྐྱེ་བ་ལྟར་སྣང་བ་ཡིན་པས་སོ། །ཡང་
འཇིག་རྟེན་ལས་འདས་པའི་ལམ་དེ་ལ་འཁོར་ལོ་བསྐོར་བའི་ལམ་ཞེས་བྱ་སྟེ། དཔེར་ན།
219



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཤིང་རྟ་འཁོར་ལོ་ཤིན་ཏུ་བྱང་བའི་ཚེ། རེས་འཇོག་མེད་པར་འཁོར་བ་བཞིན་དུ། འདས་
ལམ་གྱི་སྐབས་སུ་ཡང་། རྟེན་དཀྱིལ་འཁོར་བཞིའི་རྟེན་འབྲེལ་རང་འགྲིག་ཏུ་སོང་བས།
ཉམས་མྱོང་གི་ཏིང་ངེ་འཛིན་རྒྱུན་ཆགས་སུ་འབྱུང་བའི་ཕྱིར་ཏེ། དེ་ཡང་བུམ་དབང་ས་དྲུག་
གི་སྐབས་སུ་ལུས་རྩའི་རྟེན་འབྲེལ་འགྲིག་པས་སྣང་སྟོང་གི་ཏིང་ངེ་འཛིན་རྒྱུན་ཆགས་སུ་
འབྱུང་། གསང་དབང་ས་བཞིའི་གནས་སྐབས་སུ་རྩ་ཡི་གེའི་རྟེན་འབྲེལ་འགྲིག་པས་
གསལ་སྟོང་གི་ཏིང་ངེ་འཛིན་རྒྱུན་ཆགས་སུ་འབྱུང༌། ཤེས་དབང་ས་གཉིས་ཀྱི་སྐབས་སུ་
ཁམས་བདུད་རྩིའི་རྟེན་འབྲེལ་འགྲིག་པས་བདེ་སྟོང་གི་ཏིང་ངེ་འཛིན་རྒྱུན་ཆགས་སུ་འབྱུང་།
བཞི་པ་ས་ཕྱེད་དུ། སྙིང་པོ་ཡེ་ཤེས་རླུང་གི་རྟེན་འབྲེལ་འགྲིག་པས་བདེ་སྟོང་མཆོག་གི་ཏིང་
ངེ་འཛིན་རྒྱུན་ཆགས་སུ་འབྱུང་བ་ཡིན་པས་སོ། །
གསུམ་པ་འབྲས་བུའི་སྒོ་ནས་དབྱེ་བ་གཉིས་ནི། འཇིག་རྟེན་པའི་ལམ་དེ་ལ་དྲོད་
ཀྱིས་བསྡུས་པའི་ལམ་ཞེས་བྱ་སྟེ། ཁམས་འདུས་པ་དང་པོར་རྣམ་རྟོག་སྔོན་སོང་གི་དྲོད་སྐྱེ།
དེ་ལ་བརྟེན་ནས་མ་ངེས་པ་འཁྲུལ་སྣང་གི་ཉམས་འཆར། ཁམས་འདུས་པ་བར་པར་
ཁམས་དགུ་འདུས་པའི་དྲོད་སྐྱེ། དེ་ལ་བརྟེན་ནས་ངེས་པ་གསལ་སྣང་གི་ཉམས་འཆར།
ཁམས་འདུས་པ་ཐ་མར་ཐིག་ལེ་འབར་ཞིང་བརྟན་པའི་དྲོད་སྐྱེ། དེ་ལ་བརྟེན་ནས་ཤིན་ཏུ་
ངེས་པ་གསལ་སྣང་གི་ཉམས་འཆར་བ་ཡིན་པས་སོ། །ཡང་འཇིག་རྟེན་ལས་འདས་པའི་
ལམ་དེ་ལ་རྟགས་ཀྱིས་བསྡུས་པའི་ལམ་ཞེས་བྱ་སྟེ། ས་དང་པོ་ནས་བཅུ་གཉིས་པའི་བར་
རེ་རེ་ལ་ཡང་། ཕྱི་རྟགས་ཐིག་ལེ་ལ་འཆར་བ། ནང་རྟགས་རླུང་ལ་འཆར་བ། གསང་
རྟགས་སེམས་ལ་འཆར་བ་སྟེ་གསུམ་གསུམ་ཡོད་པས་སོ། །
བཞི་པ་བྱེད་ལས་ཀྱི་སྒོ་ནས་དབྱེ་བ་གཉིས་ནི། འཇིག་རྟེན་པའི་ལམ་དེ་ལ་ཡེ་ཤེས་
འཇུག་ཟློག་གི་ལམ་ཞེས་བྱ་སྟེ། དེའི་སྐབས་སུ་ཡེ་ཤེས་ཅུང་ཟད་འཇུག་ཅིང་སྐྱེ་བ་ཡིན་སྲིད་
ཀྱང་། སྤྲིན་བར་གྱི་ཉི་མ་བཞིན་དུ། སླར་ཡང་རྣམ་རྟོག་གི་ངང་དུ་ཟློག་ཅིང་འགག་པར་
220



གཞུང་བཤད་ཟིན་བྲིས་རྩོམ་འཕྲོ་ཅན།
འགྱུར་བ་ཡིན་པས་སོ། །ཡང་འཇིག་རྟེན་ལས་འདས་པའི་ལམ་དེ་ལ། རྣམ་རྟོག་འཇུག་
ཟློག་གི་ལམ་ཞེས་བྱ་སྟེ། དེའི་སྐབས་སུ་རྣམ་རྟོག་ཅུང་ཟད་འཇུག་ཅིང་སྐྱེ་བ་སྲིད་ཀྱང་།
སླར་ཡེ་ཤེས་ཀྱི་ངང་དུ་ཟློག་ཅིང་འགག་པར་འགྱུར་བས་སོ། །
ལྔ་པ་ལྟ་གྲུབ་ཀྱི་ལམ་གཉིས་ནི། འཇིག་རྟེན་པའི་ལམ་དེ་ལ་ལྟ་བས་བསྡུས་པའི་
ལམ་ཞེས་བྱ་སྟེ། རྟོགས་པ་ཙམ་ལ་ལྟ་བར་བཞག་པ་དང་། ཉམས་མྱོང་ཏིང་ངེ་འཛིན་ལ་ལྟ་
བར་བཞག་པ་གཉིས་པོ་དེ། འཇིག་རྟེན་པའི་སྐབས་སུ་ཉམས་སུ་ལེན་པ་གཙོ་ཆེ་བས་སོ། །
ཡང་འཇིག་རྟེན་ལས་འདས་པའི་ལམ་དེ་ལ་གྲུབ་མཐས་བསྡུས་པའི་ལམ་ཞེས་བྱ་སྟེ། གྲུབ་
མཐའ་དང་པོ་འཁོར་འདས་དབྱེར་མེད་ལ་སོགས་པ་གྲུབ་མཐའ་བཞི་པོ་དེ། འདས་ལམ་
གྱི་སྐབས་སུ་སྙོགས་པར་འགྱུར་བ་ཡིན་པས་སོ། ། །
དྲུག་པ་བླ་མ་ན་འཕོ་མི་འཕོའི་ལམ་གཉིས་ནི། འཇིག་རྟེན་པའི་ལམ་དེ་ལ་བླ་མ་ན་
མི་འཕོ་བའི་ལམ་ཞེས་བྱ་སྟེ། དེའི་སྐབས་སུ་སོ་སོ་སྐྱེ་བོའི་བླ་མས་ཆོས་སྟོན་པ་ཤས་ཆེ་བ་
ཡིན་པས་སོ། །ཡང་འཇིག་རྟེན་ལས་འདས་པའི་ལམ་དེ་ལ། བླ་མ་ན་འཕོ་བའི་ལམ་ཞེས་
བྱ་སྟེ། བུམ་དབང་ས་དྲུག་གི་སྐབས་སུ། བླ་མ་སྤྲུལ་སྐུས་བྱེད་པ་དང་། གསང་དབང་ས་
གཉིས་ལ་བླ་མ་ལོངས་སྐུས་བྱེད་པ་དང་། ཤེར་དབང་ས་གཉིས་སུ། བླ་མ་ཆོས་སྐུས་བྱེད་
པ་དང་། བཞི་པ་ས་ཕྱེད་དུ། བླ་མ་ངོ་བོ་ཉིད་སྐུས་བྱེད་པ་ཡིན་པས་སོ། །གཉིས་པ་འབྲས
བུ་བཤད་པ་ནི། བདག་དོན་གྱི་ཆེ་བ་སྐུ་ལྔ་ཞེས་པ་ལུས་རྩ་གནས་གྱུར་སྤྲུལ་སྐུ། རྩ་ཡི་གེ་
གནས་གྱུར་ལོངས་སྐུ། ཁམས་བདུད་རྩི་གནས་གྱུར་ཆོས་སྐུ། སྙིང་པོ་ཡེ་ཤེས་རླུང་གནས་
གྱུར་ངོ་བོ་ཉིད་སྐུ། བརྟེན་པ་སེམས་གནས་གྱུར་ཤིན་ཏུ་རྣམ་པར་དག་པ་ངོ་བོ་ཉིད་ཀྱི་སྐུ་སྟེ་
སྐུ་ལྔ་དང་། གཞན་དོན་གྱི་ཆེ་བ་ལོང་པས་མིག་ཐོབ་པ་དང་། འོན་པས་སྒྲ་ཐོས་པ་ལ་
སོགས་པ་དུ་མ་དང་། བདག་གཞན་གཉིས་ཀའི་ཆེ་བ་སྒྲུབ་པ་པོ་བདག་ཉིད་དང་། རྒྱུད་
ཡོངས་སུ་དག་པའི་ཕྱག་རྒྱ་དང་། བཀའ་དྲིན་རྗེས་སུ་སྐྱོང་བའི་བླ་མ་དང་། བར་ཆད་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
བསྲུང་བའི་མཁའ་འགྲོ་དང་། གསོལ་བ་འདེབས་པའི་སློབ་མ་གཅིག་སྟེ་འཁོར་ཚོམ་བུ་
གཅིག་དང་བཅས་ཏེ་འཚང་རྒྱ་བ་ནི་འབྲས་བུ་ཡིན་ནོ། །གསུམ་པ་ཚོགས་པའི་མིང་དོན་ནི།
འོ་ན་གསུང་ངག་རིན་པོ་ཆེ་འདི་ལ་ལམ་འབྲས་བུ་དང་བཅས་པའི་གདམས་ངག་ནས།
ཡིད་བཞིན་ནོར་བུ་ལྟ་བུའི་གདམས་ངག་ཅེས་པའི་བར་མཚན་གྱི་རྣམ་གྲངས་བཅུ་གཅིག་
གིས་འདོགས་པའི་རྒྱུ་མཚན་ཅི་ཡིན་སྙམ་ན། གསུང་ངག་འདི་ལ་ལམ་འབྲས་བུ་དང་
བཅས་པའི་གདམས་ངག་ཅེས་བྱ་སྟེ། སྤྱི་ལམ་པའི་དབང་དུ་བྱས་ན། ལམ་བསྐྱེད་རིམ་
བསྒོམ་པའི་ཚེ་ཡང་། འབྲས་བུ་ཀྱི་རྡོ་རྗེའི་གཟུགས་ཀྱི་སྐུ་སོགས་མངོན་སུམ་དུ་སྒོམ་པ་དང་།
མངོན་བྱང་ལྔའི་ཚེ་ཡང་ཡེ་ཤེས་ལྔ་མངོན་སུམ་དུ་སྒོམ་པ་དང་། རྫོགས་རིམ་གྱི་ཚེ་ཡང་རྟེན་
དཀྱིལ་འཁོར་བཞི་བརྟེན་པ་སེམས་དང་བཅས་པ་ལ་འབྲས་བུ་སྐུ་ལྔ་པོ་དེ་རང་བཞིན་ལྷུན་
གྲུབ་ཀྱི་ཚུལ་དུ་སྒོམ་པའི་གདམས་ངག་ཡིན་པ་དང་། དེ་ལས་ཀྱང་ཁྱད་པར་དུ་འཕགས་
པའི་སྒྲ་དོན་ནི། སྦྱང་གཞི་རྩ་བའི་དཀྱིལ་འཁོར་ལ་བུམ་པའི་དབང་བསྐུར་ཏེ། ལམ་བསྐྱེད་
རིམ་སྒོམ་པ། ལུས་རྩའི་དྭངས་སྙིགས་ཕྱེད་ཅིང་། དྭངས་མ་དེ་ནི། དེ་བཞིན་གཤེགས་པ་
ཐམས་ཅད་ཀྱིས་སྐུ་རྡོ་རྗེ་ཞེས་བྱ་ཞིང་། འབྲས་དུས་ཀྱི་སྤྲུལ་སྐུ་དང་ངོ་བོའི་སྒོ་ནས་ཁྱད་
པར་མེད་ཅིང་། དེ་ལྟ་བུའི་རྩ་བའི་དཀྱིལ་འཁོར་ལ་འབྲས་བུ་སྤྲུལ་སྐུའི་མྱུ་གུ་བག་ལ་ཉལ་
བའི་ཚུལ་གྱིས་གནས་པ་དེ་མངོན་གྱུར་གྱི་ཚུལ་གྱིས་ཉམས་སུ་ལེན་པ་དང་། སྦྱང་གཞི་རྩ་
ཡི་གེའི་དཀྱིལ་འཁོར་ལ། གསང་དབང་བསྐུར་ཏེ། ཙཎྜ་ལིའི་ལམ་སྒོམ་པས་རྩ་ཡི་གེའི་
དྭངས་སྙིགས་ཕྱེད་ཅིང་ཡི་གེའི་དྭངས་མ་དེ་ལ་དེ་བཞིན་གཤེགས་པ་ཐམས་ཅད་ཀྱི་གསུང་
རྡོ་རྗེ་ཞེས་བྱ་ཞིང་། དེ་དང་འབྲས་བུ་ལོངས་སྐུའི་དྭངས་མ་ལ་ངོ་བོའི་སྒོ་ནས་ཁྱད་པར་
མེད་ལ། ཡི་གེའི་དཀྱིལ་འཁོར་དེ་ལ་འབྲས་བུ་ལོངས་སྐུའི་མྱུ་གུ་བག་ལ་ཉལ་བའི་ཚུལ་
གྱིས་གནས་པ་དེ་མངོན་གྱུར་གྱི་ཚུལ་དུ་ཉམས་སུ་ལེན་པའི་གདམ་ངག་ཡིན་པ་དང་། སྦྱང་
གཞི་ཁམས་བདུད་རྩིའི་དཀྱིལ་འཁོར་ལ། ཤེར་དབང་བསྐུར་ཏེ། ཕོ་ཉའི་ལམ་སྒོམ་པས་
22



གཞུང་བཤད་ཟིན་བྲིས་རྩོམ་འཕྲོ་ཅན།
བདུད་རྩིའི་དྭངས་སྙིགས་ཕྱེད་ཅིང་། དྭངས་མ་དེ་ནི་དེ་བཞིན་གཤེགས་པ་ཐམས་ཅད་ཀྱི་
ཐུགས་རྡོ་རྗེ་ཡིན་ཞིང་། དེ་དང་འབྲས་དུས་ཀྱི་ཆོས་སྐུའི་དྭངས་མ་དང་ངོ་བོའི་སྒོ་ནས་ཁྱད་
པར་མེད་ལ། བདུད་རྩི་དེ་ལ་སངས་རྒྱས་ཆོས་སྐུའི་མྱུ་གུ་བག་ལ་ཉལ་བའི་ཚུལ་དུ་གནས་
པ་དེ། མངོན་གྱུར་གྱི་ཚུལ་དུ་སྒོམ་པའི་གདམ་ངག་ཡིན་པ་དང་། སྦྱང་གཞི་སྙིང་པོ་ཡེ་ཤེས་
རླུང་གི་དཀྱིལ་འཁོར་ལ། དབང་བཞི་པ་བསྐུར་ནས། ལམ་རྡོ་རྗེའི་རྦ་རླབས་བསྒོམས་ནས་
རླུང་གི་དྭངས་སྙིགས་ཕྱེད་ཅིང་། རླུང་གི་དྭངས་མ་དེ་ལ་དེ་པའི་ཡེ་ཤེས་རྡོ་རྗེ་ཞེས་འདོགས་
ཤིང༌། རླུང་དེ་ལ་འབྲས་དུས་ཀྱི་ངོ་བོ་ཉིད་སྐུའི་དྭངས་མ་དང་ཁྱད་པར་མེད་པ་ཞེས་ཀྱང་
བྱ་ལ། དེ་ལྟ་བུ་ལ་མྱུ་གུ་བག་ལ་ཉལ་གྱི་གནས་པ་དེ་མངོན་གྱུར་གྱི་ཚུལ་གྱིས་ཉམས་སུ་
ལེན་པའི་གདམས་ངག་ཡིན་པས་ན་ལམ་འབྲས་བུ་དང་བཅས་པ་ཞེས་འཇོག་པ་ཡིན་པའི་
ཕྱིར་རོ། །
ཡང་འདི་ལ་འབྲས་བུ་ལམ་དང་བཅས་པ་ཞེས་འཇོག་པའི་རྒྱུ་མཚན་ཡོད་དེ། འབྲས་
བུ་སྐུ་ལྔ་པོ་དེ་རྒྱུ་མེད་དུ་འབྱུང་བ་མ་ཡིན་གྱི། རྒྱུ་དུས་དང་ལམ་དུས་ན་རྟེན་དཀྱིལ་འཁོར་
བཞི་དང་། བརྟེན་པ་སེམས་ལ་རང་བཞིན་ལྷུན་གྲུབ་ཀྱི་ཚུལ་གྱིས་ཉམས་སུ་ལེན་པ་ཡིན་
པའི་ཕྱིར། ཡང་འདི་ལ་གཅིག་ཤེས་པས་མང་པོ་ཤེས་པའི་གདམས་ངག་ཅེས་བྱ་སྟེ། རྒྱུ་རྟེན་
དཀྱིལ་འཁོར་བཞིའི་རྟེན་འབྲེལ་གྱི་གནད་གཅིག་ཤེས་པས་འབྲས་བུ་ཏིང་ངེ་འཛིན་གྱི་རྣམ་
གྲངས་དང༌། ཉམས་སྐྱོན་ཅན་སྐྱོན་མེད་དང་། བར་ཆད་འབྱུང་མི་འབྱུང་། ལམ་གྱི་ས་
མཚམས་ཐམས་ཅད་ཤེས་པར་འགྱུར་བའི་གདམས་ངག་ཡིན་པས་སོ། །ཡང་འདི་ལ་སྐྱོན་
ཡོན་ཏན་དུ་སློང་བའི་གདམ་ངག་ཅེས་བྱ་སྟེ། སྐྱོན་ནི་བྱིང་རྒོད་གཉིས་ཡིན་ལ། དེ་ཡང་
ལམ་བསྒོམ་པའི་ཚེ། རྡོ་རྗེའི་ལུས་ལ། རྩ་ཁང་སྟོང་ལྟ་བུ། རླུང་སེམས་དང་བདུད་རྩིའི་འགྲོ་
འོང་མི་བྱེད་པ་རྣམས་དང་། འཕྲེད་ལ་གནས་པ་རྣམས་སུ་རླུང་སེམས་འདུས་པས་བྱིང་ཞིང་
རྨུགས་པ་དང་རྣལ་འབྱོར་བཞིའི་ཉམས་བསྐྱེད། ཡང་རོ་རྐྱང་གཉིས་སུ་རླུང་སེམས་ཁོར་
223



གླུ་
གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
མོར་རྒྱུས་པས་རྒོད་པ་དང་ཉོན་མོངས་པའི་ཉམས་སྐྱེ་མོད། དེ་ཐམས་ཅད་རྡོ་རྗེའི་ལུས་ཀྱི་
རྟེན་འབྲེལ་དུ་ཐག་བཅད་དེ། འཁོར་འདས་དབྱེར་མེད་ཀྱི་ལྟ་བའི་སྟེང་ནས་སྲལ་བས་
གསལ་ཞིང་ཡོང་ལ་རང་བྱུང་གི་ཡོན་ཏན་དུ་སྒྱུར་བར་བྱེད་པའི་གདམ་ངག་ཡིན་པས་སོ། །
ཡང་འདི་ལ་བར་ཆད་དངོས་གྲུབ་ཏུ་ལེན་པའི་གདམས་ངག་ཅེས་བྱ་སྟེ། ལམ་སྒོམ་
པའི་དུས་སུ་འདྲེ་སྲིན་ལ་སོགས་པའི་སྣང་བ་ཤར་བའི་ཚེ། ཕྱི་རོལ་ན་ཡོད་པ་མ་ཡིན་གྱི།
བྷ་གའི་ཡི་གེ་བཅུ་བཞིའི་འོག་གི་ཆ་ལ་སྲིན་པོའི་ཀྵ་ཡིག་གནས་པ་དེར་རླུང་འདུས་པ་ལས་
བྱུང་བ་ཡིན་པས་ན། རྡོ་རྗེའི་ལུས་ཀྱི་རྟེན་འབྲེལ་དུ་ཐག་བཅད་དེ་ཉམས་མྱོང་སྐྱེས་ནས་ལྟ་
བ་དང་བསྲེ་བའི་ཚུལ་དུ་བསྐྱངས་པས་ཡེ་ཤེས་སྐྱོན་མེད་སྐྱེ་བར་བྱེད་པའི་གདམ་ངག་ཡིན་
པས་སོ། །ཡང་འདི་ལ་ཏིང་ངེ་འཛིན་ངོ་ཤེས་པས་བསམ་གཏན་གྱི་གེགས་སེལ་བའི་
གདམས་ངག་ཅེས་བྱ་སྟེ། ལམ་སྒོམ་པའི་ཚེ་སངས་རྒྱས་རིགས་ལྔ་ལ་སོགས་པའི་སྣང་བ་
ཤར་ན་ཡང་བཟང་པོ་ཁོ་ནར་མི་འཛིན། དུག་ལྔའི་སྣང་བ་ཤར་ཀྱང་ངན་པ་ཁོ་ནར་མི་
འཛིན། སྙིང་ཀའི་རྩ་འདབ་བྷོ་སོགས་ཀྱི་ནང་དུ་ཁམས་དྭངས་མ་འདུས་པས་རིགས་ལྔའི་
སྣང་བ་དང་། སྙིགས་མ་འདུ་ནི་དུག་ལྔའི་སྣང་བ་འབྱུང་བས་ན་རྡོ་རྗེའི་ལུས་ཀྱི་རྟེན་འབྲེལ་
དུ་ཐག་བཅད་དེ་ལྟ་བས་བསྐྱངས་པས་གེགས་ཐམས་ཅད་རང་གྲོལ་དུ་འགྱུར་བའི་
གདམས་ངག་ཡིན་པས་སོ། ། །
ཡང་འདི་ལ་བར་ཆད་ངོ་ཤེས་པས་བདུད་ཀྱི་གེགས་སེལ་བའི་གདམས་ངག་ཅེས་
བྱ་སྟེ། ལམ་སྒོམ་པའི་ཚེ། ལྷ་དང་བླ་མའི་སྣང་བ་ཤར་བ་ན། སྤྱིར་འདི་སངས་རྒྱས་དངོས་
ཡིན་པའམ། རྩ་ཡིག་གི་བྱེད་པ་ལས་བྱུང་བའི་ཉམས་སྣང་ཡིན་པའམ། བདུད་ཀྱི་བར་ཆད་
ཡིན་པའམ་སྙམ་དུ་རྣམ་གསུམ་རིགས་ཀྱི་དབྱེ་བ་ལ་མཁས་པར་བྱས་ཏེ། བརྡ་ལན་མཐར་
ཐུག་པར་ཤེས་ན། སངས་རྒྱས་སུ་གཟུང་སྟེ་ལུང་བསྟན་ཞུ། བརྡ་ལན་མི་བྱེད་ཅིང་གཟུགས་
འགྱུར་ཟློག་མེད་ན་ཉམས་སྣང་དུ་ཤེས་ཏེ་བྱུང་རྒྱལ་དུ་བསྐྱང་། བརྡ་ལན་མཐར་ཐུག་པར་



གཞུང་བཤད་ཟིན་བྲིས་རྩོམ་འཕྲོ་ཅན།
མི་བྱེད་ཅིང་གཟུགས་འགྱུར་ཟློག་བྱེད་ན་བདུད་ཀྱི་བར་ཆད་དུ་ཤེས་པས་བསྲུང་བཟློག་
བྱས་པས་གེགས་ཐམས་ཅད་སེལ་བར་བྱེད་པའི་གདམས་ངག་ཡིན་པས་སོ། །ཡང་འདི་ལ་
གསེར་འགྱུར་གྱི་རྩི་ལྟ་བུའི་གདམས་ངག་ཅེས་བྱ་སྟེ། དེས་ལྕགས་ལ་རེག་པ་ཙམ་གྱིས་
གསེར་དུ་འགྱུར་བ་དེ་བཞིན་དུ་གདམས་ངག་འདིས་རྟེན་དཀྱིལ་འཁོར་བཞི་ལ་རེག་པས་
སྐུ་ལྔར་གནས་འགྱུར་བར་བྱེད་པས་སོ། །ཡང་འདི་ལ་སྡེ་སྣོད་གསུམ་གྱི་དེ་ཉིད་ཤེས་པའི་
གདམས་ངག་ཅེས་བྱ་སྟེ། འདི་ནས་འབྱུང་བའི་ལམ་རིམ་རྣམས་མདོ་རྒྱུད་ན་ཁོལ་བུར་
བཞུགས་པ་དག་རྗེ་བཙུན་བདག་མེད་མས་བཱི་རུ་པ་ལ་ཕྱོགས་གཅིག་ཏུ་གདམས་པ་བཀའ་
མདོ་རྒྱུད་ཀྱི་སྙིང་པོར་གྱུར་པ་ཡིན་པས་སོ། །ཡང་འདི་ལ་རྩ་བ་རྡོ་རྗེའི་ཚིག་ལྟ་བུའི་
གདམས་ངག་ཅེས་བྱ་སྟེ། འདི་ནི་བླ་མའི་མན་ངག་ལ་མ་བརྟེན་པར་ཕིགས་ཤིང་རྟོགས་
པར་མི་ནུས་ལ་རྟོགས་ན་དོན་ཆེ་བ་ཡིན་པས་སོ། །
ཡང་འདི་ལ་ཡིད་བཞིན་གྱི་ནོར་བུ་ལྟ་བུའི་གདམས་ངག་ཅེས་བྱ་སྟེ། ནོར་བུ་དེ་རྒྱལ་
མཚན་གྱི་རྩེར་མཆོད་ནས་གསོལ་བ་བཏབ་ན་དགོས་འདོད་འབྱུང་བ་དེ་བཞིན་དུ་གདམས་
ངག་འདི་ཡང་རྟེན་དཀྱིལ་འཁོར་བཞིའི་རྩེར་མཆོད་དེ། ཐོས་བསམ་སྒོམ་པས་གསོལ་བ་
བཏབ་ན་དགོས་འདོད་ཐམས་ཅད་འབད་མེད་དུ་འབྱུང་བར་བྱེད་པ་ཡིན་ནོ་གསུངས། དེ་
དག་ལས་འཕྲོས་པའི་དོགས་གཅོད་ལ། རྩོད་པ་དང་། ལན་གཉིས། དང་པོ་ནི། བོ་དོང་
པས་གཞན་དག་ན་རེ། ལམ་དང་འབྲས་བུ་གཉིས་དངོས་པོ་ཐ་དད་པ་མ་ཡིན་གྱི། ངོ་བོ་
གཅིག་ལ་ལྡོག་པ་ཐ་དད་པ་ཙམ་ཡིན་ལ། ལམ་ལ་འབྲས་བུ་ཆོས་ཐམས་ཅད་ཚང་བ་དང་།
འབྲས་བུ་ལམ་དུ་བྱེད་པའམ། འབྲས་བུ་དེ་ཡང་ལམ་གནས་གྱུར་ཡིན་པ་དང༌། རྟེན་
འབྲེལ་གྱི་གནད་གཅིག་ཤེས་པ་འཁོར་འདས་ལ་སྲིད་ཚད་ཉམས་ཀྱི་སྣང་བར་འཆར་བ་
རྣམས་ཀྱི་རྒྱུ་མཚན་དང་། གནས་ཚུལ་དང་བཅས་པ་ཡང་དག་པར་ཤེས་པ་ལ་སོགས་པའོ། །
ཞེས་ཟེར་རོ། །ཕྱོགས་སྔ་མ་བཀོད་ནས་སྐྱོན་གཏོང་བའི་ཚེ། དེ་ནི་རིགས་པ་མ་ཡིན་ཏེ།



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ལམ་འབྲས་བུ་དང་ངོ་བོ་གཅིག་ན་དེ་གཉིས་རྒྱུ་འབྲས་མ་ཡིན་པར་གྱུར་པ་དང་། ཡང་ན་
བདག་ཉིད་ལས་བདག་ཉིད་སྐྱེ་བ་གྲངས་ཅན་གྱི་གྲུབ་མཐར་འགྱུར་བ་དང་། ལམ་གྱི་
སྐབས་སུ་སྒྲིབ་པ་ཐམས་ཅད་ལས་གྲོལ་བའི་སངས་རྒྱས་ཡོད་པར་འགྱུར་བས། ལམ་གྱི་
འབྲས་བུ་རིམ་གྱིས་སྒྲུབ་མི་དགོས་པར་འགྱུར་བ་དང༌། འབྲས་བུ་ལམ་གནས་གྱུར་པ་
ཡིན་ན། ལམ་དང་དངོས་པོ་གཅིག་པ་འགལ་བའི་ཕྱིར་དང་། འཁོར་འདས་ལ་སྲིད་ཚད་
ཉམས་སྣང་ལ་ཤར་ན། ཀུན་མཁྱེན་དུ་ཐལ་བའི་ཕྱིར་རོ། །ཞེས་གསུངས་སོ། ། །
གཉིས་པ་ལན་ལ། གཞན་ལན་དང་། རང་ལན་གཉིས། དང་པོ་ལ་མཁས་པ་རྡོ་རྗེ་
རྒྱལ་མཚན་པས། ཕྱོགས་སྔ་མ་དེ་ནི་དམར་གྱིས་བཞེད་པ་ཡིན་ལ། དེ་ཡང་མི་རིགས་ཏེ།
རྒྱུ་མཚན་དངོས་པོ་ཐ་དད་ཡིན་པ་དང་མ་ཡིན་པ་གཉིས་ཀ་མི་རིགས་ཏེ། རྟེན་འབྲེལ་ཡིན་
པའི་ཕྱིར། དེ་སྐད་དུ། གང་ལ་བརྟེན་ནས་གང་འབྱུང་བ། །དེ་ནི་རེ་ཞིག་དེ་ཉིད་མིན། །དེ་
ནས་གཞན་ཡང་མ་ཡིན་ཏེ། །དེ་ཕྱིར་ཆད་མིན་རྟག་པ་མིན། །ཞེས་གསུངས་པའི་ཕྱིར།
ཞེས་གསུངས་པ་ནི་མི་རིགས་ཏེ། ཡོད་མེད་ཐམས་ཅད་དངོས་པོ་ཐ་དད་ཡིན་མིན་གང་རུང་
དུ་ངེས་པའི་ཕྱིར་ན། རྒྱུ་འབྲས་གཉིས་དངོས་པོ་ཐ་དད་མིན་ན། ཐ་དད་མ་ཡིན་པ་དེར་
འདུས་པའི་ཕྱིར་རོ། །དོན་གྱི་དགོངས་པ། རྒྱུ་འབྲས་གཉིས་གཅིག་དང་ཐ་དད་གང་ཡང་མ་
ཡིན་ཏེ་རྟེན་འབྲེལ་ཡིན་པའི་ཕྱིར་གསུང་རྒྱུར་སྣང་ཡང་། དེ་ཡང་རྩིང་སྟེ། ཀ་བུམ་སོགས་
རྟེན་འབྲེལ་ཡིན་ཡང་། གཅིག་དང་ཐ་དད་གང་རུང་ཡིན་པའི་ཕྱིར་ཏེ། ཐ་དད་ཡིན་པའི་
ཕྱིར་རོ། །
གཞུང་གི་དགོངས་པ་ནི། རྒྱུ་ལས་བྱུང་བའི་འབྲས་བུ་རྣམས་རང་རང་གི་རྒྱུ་དེ་དང་
གཅིག་དང་ཐ་དད་གང་རུང་མིན་ཏེ། གཅིག་ཡིན་ན་རྟག་ལྟ་དང་། ཐ་དད་ཡིན་ན་ཆད་ལྟར་
འགྱུར་བའི་ཕྱིར། ཞེས་པའི་དོན་ཡིན་ནོ། །ཡང་མཁས་པ་དེས། ལྡོག་པ་ཐ་དད་ཙམ་ཞེས་
པ་ནི་ཤིན་ཏུ་ཡང་མི་རིགས་ཏེ། སྤང་བྱ་སྤངས་མ་སྤངས་སོགས་དང་། ཐོབ་བྱ་ཐོབ་མ་ཐོབ་
226



གཞུང་བཤད་ཟིན་བྲིས་རྩོམ་འཕྲོ་ཅན།
སོགས་ཐ་དད་དུ་དབྱེ་བར་བྱ་བའི་ཆོས་ཚད་མེད་པ་ཡོད་པའི་ཕྱིར་གསུངས་པ་ཡང་། ལྡོག་
པ་ཐ་དད་ཅེས་པ་དེ་ཐུགས་ཡུལ་དུ་མ་ཤར་བའི་སྐྱོན་ཏེ། རྒྱུ་འབྲས་གཉིས་ལྡོག་པ་ཐ་དད་
ཅིས་ཀྱང་ཡིན་ཏེ། དེ་གཉིས་ལྡོག་པ་གཅིག་མ་ཡིན་པའི་ཆོས་ཡིན་པའི་ཕྱིར་རོ། །ཡང་
མཁས་པ་བོ་དོང་པའི་ཚེ། དགག་པ་དེ་ཡང་མི་འཐད་དེ། བུམ་པ་སྐད་ཅིག་སྔ་ཕྱི་གཉིས་རྒྱུ་
འབྲས་མ་ཡིན་པར་འགྱུར་བའི་ཕྱིར་དང་། ཡང་ན་བདག་ལས་སྐྱེ་བ་གྲངས་ཅན་གྱི་གྲུབ་
མཐར་འགྱུར་བའི་ཕྱིར་དང༌། ཉམས་སྣང་ལ་ཤར་ན། ཀུན་མཁྱེན་དུ་འགལ་བའི་ཕྱིར།
ཞེས་སྐྱོན་གསུམ་སྣང་བ་དེ་དཔྱད་དགོས་ཏེ། བུམ་པ་སྐད་ཅིག་སྔ་ཕྱི་གཉིས་ངོ་བོ་གཅིག་ཏུ་
བོ་དོང་བས་ཁས་བླངས་ན། སྐྱོན་དང་པོ་གཉིས་བཟང་པོར་སྣང་ཡང་དེ་ལྟར་ཁོང་ཁས་མི་
ལེན་པའི་ཕྱིར་དང༌། ཉམས་སྣང་ལ་ཤར་ན་ཀུན་མཁྱེན་དུ་འགལ་གསུངས་པ་སངས་རྒྱས་
ལ་ཉམས་སྣང་མི་འཆར་གསུང་རྒྱུ་ཡིན་ན། རབ་དབྱེ་ལས། སྒོམ་ཉམས་སྐྱོན་མེད་ཅེས་
བྱ་བ། །སངས་རྒྱས་ས་ལ་བཤད་པའང་མཐོང་། །ཞེས་པ་དང་འགལ་བའི་ཕྱིར་རོ། །
གཉིས་པ་རང་ལན་ནི། བོ་དོང་པས་དགག་ལན་ལ་སྐྱོན་གནང་བའི་ཚེ། ལམ་དང་
འབྲས་བུ་རྒྱུ་འབྲས་མ་ཡིན་པར་འགྱུར་ཏེ། དེའང་ངོ་བོ་གཅིག་ཡིན་པའི་ཕྱིར་གསུངས་
པ་ནི། རྟོག་གེས་བསླད་པའི་ཚིག་སྐྱོན་ཙམ་ལས། ཟབ་མོའི་གནད་ཐུགས་ལ་མ་ཤར་བའི་
སྐྱོན་ཏེ། དམར་གྱིས་ལམ་འབྲས་ངོ་བོ་གཅིག་ཅེས་པ་དེ་ཡང་། བྱས་མི་རྟག་ཁྱབ་མཉམ་ལ་
ངོ་བོ་གཅིག་ཏུ་བཞག་པ་ལྟ་བུ་མ་ཡིན་གྱི། ལམ་འབྲས་གཉིས་ངོ་བོའི་སྒོ་ནས་གཅིག་ཅེས་
པའི་དོན་ཡིན་ལ། དེ་ཡང་ལམ་གྱི་ངོ་བོ་སེམས་རང་བཞིན་འོད་གསལ་དང་། འབྲས་བུ་ངོ་
བོ་སེམས་རང་བཞིན་ནི་འོད་གསལ་གཉིས་གནད་གཅིག་པའམ། དབྱེར་མེད་པའི་ཆ་ནས་
དེ་ལྟར་བཞག་པ་ཡིན་པའི་ཕྱིར་ཏེ། གཞི་ལམ་འབྲས་གསུམ་དབྱེར་མེད་ཅེས་པའི་གནད་
ཟབ་མོ་གཅིག་ཡོད་པ་དེ་ནས་རྙེད་དགོས་པའི་ཕྱིར་རོ། །དེ་གཞན་གྱིས་མི་དགོངས་
གསུངས། སྐྱོན་ཕྱི་མ། བདག་ལས་སྐྱེ་བར་ཐལ་བ་དང་། ལམ་གྱི་རིམ་པས་འཚང་རྒྱ་བ་
227



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
འགལ་བའི་ཕྱིར་ཞེས་པའི་སྐྱོན་གཉིས་ནི་འབེན་མེད་པར་མུན་པའི་མདའ་སྟེ། གཞུང་
བཤད་དམར་མར། ལམ་དང་འབྲས་བུ་གཉིས་ངོ་བོ་གཅིག་ལ་ལྡོག་པ་ཐ་དད་པ་ཙམ་སྟེ།
ལམ་ལ་འབྲས་བུ་བསྐྱེད་པའི་ནུས་པ་ལྷུན་གྲུབ་ཏུ་ཚང་བས། ལམ་འབྲས་བུ་དང་བཅས་པ་
ཞེས་པ་ནི་མཚོན་པ་ཙམ་སྟེ་ལམ་རྒྱུ་དང་བཅས་པ། དབང་དང་བཅས་པ། ལྟ་བ་དང་
བཅས་པ། གྲུབ་མཐའ་དང་བཅས་པ་ཞེས་སོགས་སྦྱོར་ཞེས་བཤད་ཀྱི། ལམ་ལ་འབྲས་བུ་
ཐམས་ཅད་ཚང་ཞེས་པའི་ཚིག་ཟུར་ཙམ་ཡང་མེད་པའི་ཕྱིར་རོ། ། །
གཞན་ཡང་། འབྲས་བུ་ལམ་གནས་གྱུར་པ་ཡིན་ནམ། ངོ་བོ་གཅིག་ལ་འགལ་
གསུངས་པ་ཡང་། ངོ་བོ་དབྱེར་མེད་ཀྱི་གནད་མ་དགོངས་པའི་བབ་ཅོལ་ཡིན་པས། ཞལ་
བཙུམ་ན་མཛེས་གསུངས་སོ། །སྐྱོན་ཐ་མ་འཁོར་འདས་ལ་སྲིད་ཚད་ཉམས་སྣང་ལ་ཤར་ན་
ཀུན་མཁྱེན་དུ་ཐལ་གསུངས་པ། སྨྲ་བས་འཕོང་པ་ཙམ་སྟེ། འཁོར་འདས་ཀྱི་ཉམས་ཆེ་ལོང་
ཙམ་ཞིག་འཆར་བ་ལ། འཁོར་འདས་ལ་སྲིད་ཚད་ཅེས། ཐམས་ཅད་འདུས་ནས་ཉན་པ་ལ།
བ་ལང་མེད་ཀྱང་སྐྱོན་མ་ཡིན་གྱི་ཚུལ་དུ་སྤྱིར་བཏང་བ་ཙམ་ཡིན་པའི་ཕྱིར། ཡང་དག་པར་
རྫོགས་པའི་སངས་རྒྱས་ལ་སྤྱིར་འཁོར་བའི་ཉམས་དང་བྱེ་བྲག་ངན་སོང་གསུམ་གྱི་ཉམས་
འཆར་བ་ནི་མི་སྲིད་དེ། འཁོར་བའི་རྩ་ཡིག་འགྲོས་ཐིམ་ནས་མེད་པའི་ཕྱིར་དང་། ཁྱེད་
ཀྱིས་ནི། འཁོར་འདས་ལ་སྲིད་ཚད་ཀྱི་ཉམས་སངས་རྒྱས་ལ་འཆར། གཞན་ལ་མི་འཆར་
ཞེས་གསུངས་པར་སོང་འདུག་པའི་ཕྱིར་རོ། །ཞེས་གསུངས་སོ། །
གཉིས་པ་གཞུང་དངོས་ལ་གཉིས། ལམ་བཤད་པ་དང་འབྲས་བུ་བཤད་པས་སོ། །
དང་པོ་ལ་གཉིས། ལམ་རྒྱས་འབྲིང་གསུམ་དུ་བསྟན་པ་དང་། ཟབ་འབྲིང་གསུམ་དུ་བསྟན་
པའོ། །དང་པོ་ལ་གསུམ། རྒྱས་པ། འབྲིང་བ། བསྡུས་པའོ། །དང་པོ་ལའང་གསུམ།
འཁོར་འདས་ཐུན་མོང་བ། འཁོར་ལོ་འཆམ་པ། འཁོར་ལོ་བསྐོར་བའི་ལམ་མོ། །དང་པོ་
ལ་བདུན་ལས། དང་པོ་སྣང་བ་གསུམ་དུ་བསྟན་པ་ནི། སེམས་ཅན་ལ་ཞེས་སོགས་ཀྱིས་
228



གཞུང་བཤད་ཟིན་བྲིས་རྩོམ་འཕྲོ་ཅན། །
བསྟན་ཏེ། དེ་ལ་མ་དག་པའི་སྣང་བ། ཉམས་ཀྱི་སྣང་བ། དག་པའི་སྣང་བ་དང་གསུམ།
དང་པོ་ལ་རྟེན་གང་ཡིན་པ། རྒྱུ་གང་ཡིན་པ། སྣང་བ་རང་གི་ངོ་བོ་གང་ཡིན་པ་དང་གསུམ།
དང་པོ་ནི། སེམས་ཅན་ལ་ཞེས་སྨོས་ཏེ། སྤྱིར་འགྲོ་བ་རིགས་དྲུག །ཁྱད་པར་དབང་ཐོབ་
ཀྱང་ཉམས་མ་སྐྱེས་པའི་གང་ཟག་གཅིག་ལ་བཞག་པ་ཡིན། གཉིས་པ་ནི། ཉོན་མོངས་པ་
ལ་ཞེས་སྨོས་ཀྱང་། ཟག་བཅས་ཀྱི་ལས་དང་ཉོན་མོངས་པ་སྟེ། དེ་ཡང་ལྷན་སྐྱེས་ཀྱི་མ་
རིག་པ་ལས་བདག་འཛིན་གྱི་མ་རིག་པ། དེ་ལས་ཉོན་མོངས་པ། དེ་ལས་ཟག་བཅས་ཀྱི་
ལས་འབྱུང་བས་སོ། །གསུམ་པ་ནི་མ་དག་པའི་སྣང་བ་ཞེས་སྨོས་ཏེ། དེ་ལ་དབྱེ་ན། འཁྲུལ་
པའི་སྣང་བ་དང་། ལས་ཀྱི་སྣང་བ་གཉིས། དང་པོ་ནི། ལྷན་སྐྱེས་ཀྱི་མ་རིག་པས་བསླད་པ་
ལས་གཟུང་འཛིན་གྱི་སྣང་བ་སྣ་ཚོགས་སུ་ཤར་བ་དེའོ། །གཉིས་པ་ནི། རིགས་དྲུག་རང་
རང་སོ་སོའི་ལས་ཀྱི་སྣང་བ་ལ་བརྟེན་ནས། སྣང་བ་སྣ་ཚོགས་སུ་ཤར་བ་དེའོ། །འདི་
གཉིས་ནི་སྤྱི་བྱེ་བྲག་ཡིན་གསུངས། གཉིས་པ་ཉམས་ཀྱི་སྣང་བ་ལ། རྟེན་གང་ཡིན་པ། རྒྱུ་
གང་ཡིན་པ། སྣང་བ་རང་གི་ངོ་བོ་གང་ཡིན་པ་དང་གསུམ། དང་པོ་ནི། རྣལ་འབྱོར་པ་ཞེས་
སྨོས་ཏེ། རྣལ་འབྱོར་པ་དེ་ལ་གསུམ། ལུས་ཁྱད་པར་དུ་གྱུར་པ། རྒྱུད་ཡོངས་སུ་དག་པ།
ཉམས་རྒྱུད་ལ་སྐྱེས་པའི་གང་ཟག་གོ །དང་པོ་ནི། ཟ་མ་མ་ནིང་། འོན་ལོང་། ཞ་རྒུར་
སོགས་ཀྱི་སྐྱོན་མེད་པའོ། ། །
གཉིས་པ་ལ་བཞི་སྟེ། ཐོས་བསམ་གྱིས་དག་པ། བསླབ་པས་དག་པ། དབང་གིས་
དག་པ། ལམ་སྒོམ་པས་དག་པ་སྟེ་ཁྱད་ཆོས་བཞི་དང་ལྡན་པ་གཅིག་དགོས་ལ། དེ་ཡང་
དང་པོ་ནི། སྡེ་སྣོད་གསུམ་དང་རྒྱུད་སྡེ་བཞི་ལ་སྒྲོ་འདོགས་ཆོད་ཅིང་ཡིད་ཆེས་ཀྱི་ངེས་པ་
རྙེད་པའོ། །གཉིས་པ་ནི་སོ་ཐར་རིགས་བདུན་གང་རུང་དང་ལྡན་པའི་སྟེང་དུ། བྱང་སེམས་
ཀྱི་སྡོམ་པ་ཡང་ཐོབ་སྟེ། དབང་གི་སྣོད་རུང་དུ་བྱས་པའོ། །གསུམ་པ་ནི། རྟེན་དཀྱིལ་
འཁོར་བཞི་ལ། དབང་བཞི་བསྐུར་བའོ། །བཞི་པ་ནི། ལམ་རིམ་པ་གཉིས་སྒོམ་པར་བྱེད་
229



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
པའོ། །གསུམ་པ་ནི་དེ་ལྟར་བསྒོམས་པས་ཏིང་ངེ་འཛིན་གང་ཡང་རུང་བ་ཞིག་སྐྱེས་པའོ། །
གཉིས་པ་རྒྱུ་ནི། ཏིང་ངེ་འཛིན་ལ་ཞེས་སྨོས་ཀྱང་། ཤུགས་ཀྱིས་བསྟན་པ། འདུ་ས་ཕོ་བྲང་
ལྔར། ཁམས་དཀར་དམར། དྲི་ཆེན་དྲི་ཆུའི་དྭངས་མ། ཤ་ཆེན་གྱི་དྭངས་མ་སྟེ་ལྔ་ནི་ཡབ།
ས་རླུང་ནས་ནམ་མཁའི་རླུང་གི་བར་ལྔ་ནི་ཡུམ་ཡིན་པས་ན། རླུང་སེམས་མཁའ་འགྲོ་ཡབ་
ཡུམ་བཅུ་འདུས་ཤིང་བྱིན་གྱིས་བརླབས་པ་ནི་ཉེ་བའི་རྒྱུ་དང་། བདག་འཇུག་ལེན་པ་དང་
ཐོས་བསམ་བྱེད་པ་དང་མདོར་ན་ཕྱག་མཆོད་ལ་སོགས་པ་དགེ་བའི་ལས་བྱེད་པ་ནི་རིང་
བའི་རྒྱུའོ། ། །
གསུམ་པ་སྣང་བ་ནི། ཉམས་ཀྱི་སྣང་བ་ཞེས་སྨོས་ཏེ། དེ་ཡང་ཉམས་དེ་ལ་དབྱེ་ན།
ལམ་གསུམ། ཉམས་གསུམ། རྟེན་འབྲེལ་གསུམ། དྲོད་གསུམ། ཏིང་ངེ་འཛིན་གསུམ་སྟེ་
བཅོ་ལྔ་ཡོད་པ་ལས། དང་པོ་གསུམ་ནི། འཇུག་པ་སེལ་བའི་ལམ། ཆགས་པ་སྤྱོད་པའི་
ལམ། བྱང་ཆུབ་ཆེན་པོའི་ལམ་མོ། །
དེ་ལ་ཡང་བསྐྱེད་རིམ་ལ་སྦྱར་བ་དང་། རྫོགས་རིམ་ལ་སྦྱར་བ་གཉིས། དང་པོ་ནི།
སྤྱན་དབུས་མ་ལྟ་བུ་ལ་སེམས་འཛིན་པའི་ཚེ། སྤྱན་དབུས་མའི་རྣམ་པ་ཙམ་མ་གཏོགས་པ།
གཞན་རྣམ་རྟོག་གི་འཇུག་པ་རྒྱུན་ཆད་པ་དེའོ། །གཉིས་པ་ནི་དེའི་ཚེ་སྤྱན་དབུས་མའི་རྣམ་
པ་མི་སྣང་བར་སྟོང་ཉམས་སུ་སོང་བ་དེའོ། །གསུམ་པ་ནི་དེའི་ཚེ་རྣམ་རྟོག་གི་འདུ་འཕྲོ་ཡང་
མེད་ཅིང་། སྤྱན་དབུས་མའི་རྣམ་པ་ཡང་ཕྲ་ས་ལེ་གནས་པ་ཟུང་འཇུག་གི་ལམ་དེའོ། །
གཉིས་པ་རྫོགས་རིམ་ནི། སྲོག་རྩོལ་གྱི་རླུང་འཛིན་པའི་ཚེ། དེ་ཁོ་ན་ལ་སེམས་གནས་ཤིང་།
རྣམ་རྟོག་གཞན་གྱི་རྒྱུན་ཆད་པ་ནི་འཇུག་སེལ། དེའི་ཚེ་སྲོག་རྩོལ་གྱི་སྣང་བ་ཡང་ནུབ་ནས།
སྟོང་ཉམས་སུ་ཤར་བ་ནི་ཆགས་པ་གཅོད་པའི་ལམ། དེའི་ཚེ་སྲོག་རྩོལ་གྱི་སྣང་བ་མེད་པར་
ས་རླུང་ཟིན་པས་དུ་བ། ཆུ་རླུང་ཟིན་པས་སྨིག་རྒྱུ་སོགས་འོད་གསལ་གྱི་རྟགས་ལྔ་འཆར་བ་
ནི་བྱང་ཆུབ་ཆེན་པོའི་ལམ་ཡིན་ནོ། །གཉིས་པ་ཉམས་གསུམ་ནི། ལུས་ཉམས། སེམས་
230



གཞུང་བཤད་ཟིན་བྲིས་རྩོམ་འཕྲོ་ཅན།
ཉམས། རྨི་ཉམས་སོ། །དང་པོ་ནི། ལུས་རྩེ་ལ་གནད་དུ་བསྣུན་པས་གཟེར་བ་དང་། ཟུག་
པ་ལ་སོགས་པའི་ཉམས་འཆར་བ་དེའོ། །གཉིས་པ་ནི་རྩ་ཡི་གེ་ལ་གནད་དུ་བསྣུན་པས་
ཉམས་སྣ་ཚོགས་འཆར་བ་དེའོ། །གསུམ་པ་ནི་ཁྱབ་བྱེད་ཀྱི་རླུང་ལ་གནད་དུ་བསྣུན་པས་རྒྱུ་
བྱས། གཉིད་ཀྱིས་རྐྱེན་བྱས་ཏེ་རྨི་ལམ་དུ། རྟ་རྨི་བ་དང་། རང་འཕུར་བ་དང་། བྱ་འཕུར་བ་
ལ་སོགས་པ་ཉམས་སྣ་ཚོགས་འཆར་བ་དེའོ། །གསུམ་པ་རྟེན་འབྲེལ་གསུམ་ནི། རླུང་ལོག་
གི་རྟེན་འབྲེལ། མཐོང་སྣང་གི་རྟེན་འབྲེལ། རྨི་ལམ་གྱི་རྟེན་འབྲེལ་ལོ། །དང་པོ་ནི། ལམ་
སྒོམ་པའི་ཚེ་རླུང་ལོག་པས་སེམས་གནས། སེམས་གནས་པས་རླུང་ལོག །དེ་ལ་བརྟེན་
ནས་ལུས་འཕགས་ཤིང་གཡོ་བ་དང་རྒོད་པ་ལ་སོགས་པའི་ཉམས་སྣ་ཚོགས་འབྱུང་བའོ། །
གཉིས་པ་ནི་རྩ་ལ་གནད་དུ་བསྣུན་པས་རྩ་རོ་རྐྱང་དབུ་གསུམ་ལ་སོགས་མཐོང་བ་
དང་། རྩ་ཡི་གེ་ལ་གནད་དུ་བསྣུན་པས་ཡི་གེ་ཨོཾ་ཨཱཧཱུྃ་སོགས་མཐོང་བ་དང་། ཁམས་
བདུད་རྩི་ལ་གནད་དུ་བསྣུན་པས་རྒྱལ་བ་རིགས་ལྔ་སོགས་མཐོང་བ་དང་། སྙིང་པོ་ཡེ་ཤེས་
རླུང་ལ་གནད་དུ་བསྣུན་པས་ས་རླུང་སེར་པོ། ཆུ་རླུང་སྔོན་པོ་ལ་སོགས་པ་རླུང་གི་ཁ་དོག་
རིགས་ལྔར་མཐོང་བ་རྣམས་ཏེ་མདོར་ན་དཀྱིལ་འཁོར་བཞིའི་གནས་ལུགས་མཐོང་བའི་
ཉམས་རྣམས་སོ། །གསུམ་པ་ནི་རྟེན་དཀྱིལ་འཁོར་བཞི་ལ་གནད་དུ་བསྣུན་པས་རྒྱུ་བྱས།
གཉིད་ཀྱིས་རྐྱེན་བྱས་ནས་རྨི་ལམ་དུ་ཉམས་སྣ་ཚོགས་འཆར་བ་དེའོ། །འདི་དང་སྔར་གྱི་རྨི་
ཉམས་གཉིས་ལ་ཁྱབ་ཆེ་ཆུང་གི་ཁྱད་པར་ཡོད་དོ། །བཞི་པ་དྲོད་གསུམ་ནི། རྣམ་རྟོག་སྔོན་
སོང་གི་དྲོད། ཁམས་དགུ་འདུས་པའི་དྲོད། ཐིག་ལེ་འབར་ཞིང་བརྟན་པའི་དྲོད་དེ་
གསུམ་མོ། །དང་པོ་ནི། རྣམ་རྟོག་སྔོན་དུ་སོང་བ་ལས་དེ་དང་འདྲ་བར་འབྱུང་བའམ། ཡང་
ན་སེམས་མི་གནས་པའི་ཚེ། ཡུལ་སྣ་ཚོགས་ཀྱི་བདུད་རྩི་བསྟེན་པས་དེས་ཚིམ་སྟེ། སླར་
དམིགས་པ་ལ་སེམས་གནས་པའམ། ཡང་ན་སྔར་གྱི་ཡུལ་དེ་དག་གང་ཡང་རུང་བའི་སྟེང་
དུ་སེམས་གནས་པ་དེའོ། །གཉིས་པ་ནི། བདུད་རྩི་ལྔ་དང་འབྱུང་བཞི་སྟེ། ལྷག་མ་ཁམས་
231
2འ།



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
དགུ་པོད་དེ་ཆེར་རྒྱས་པ་ལ་བརྟེན་ནས་སྣ་ཚོགས་འཆར་བ་དེའོ། །གསུམ་པ་ནི་ཐིག་ལེ་
འབར་བའི་ཚེ་ན་བདེ་བའི་ཟུག་འབྱུང་། ཐིག་ལེ་གཡོ་བ་ལ་བརྟེན་ནས་བདེ་བའི་ཉམས་
འབྱུང་། ཐིག་ལེ་བརྟན་པ་ལ་བརྟེན་ནས་འོད་གསལ་ལ་སོགས་པའི་ཡོན་ཏན་སྣ་ཚོགས་
འབྱུང་བ་དེའོ། །ལྔ་པ་ཏིང་ངེ་འཛིན་གསུམ་ནི། མཚན་ཉིད་སྣ་ཚོགས་པའི་ཏིང་ངེ་འཛིན།
རང་བཞིན་སྟོང་པའི་ཏིང་ངེ་འཛིན། ངོ་བོ་ཟུང་འཇུག་གི་ཏིང་ངེ་འཛིན་ནོ། །དང་པོ་ནི་སྣང་
ཕྱོགས། གཉིས་པ་ནི་སྟོང་ཕྱོགས། གསུམ་པ་ནི་ཡུལ་སྣང་སྟོང་། ཤེས་པ་གསལ་སྟོང་།
ལུས་བདེ་སྟོང་ཟུང་འཇུག་གི་ཏིང་ངེ་འཛིན་རྣམས་སོ། ། །
གསུམ་པ་དག་པའི་སྣང་བ་ལ། རྒྱུ་གང་ཡིན་པ། སྣང་བ་རང་གི་ངོ་བོ་གང་ཡིན་པའོ། །
དང་པོ་ནི་བདེ་བར་གཤེགས་པ་ལ་ཞེས་སྨོས་ཏེ། ཕྱི་དབྱིབས་ཀྱི་བདེ་བར་གཤེགས་པ་ནི།
ཚོགས་གཉིས་ཀྱི་ལམ་བདེ་བ་ནས་བདེ་བར་གཤེགས་པ། ནང་སྔགས་ཀྱི་བདེ་བར་
གཤེགས་པ་ནི། དབུ་མའི་ལམ་བདེ་བ་ནས་བདེ་བར་གཤེགས་པ། གསང་བ་དབང་གི་
བདེ་བར་གཤེགས་པ་ནི། ཡུམ་གྱི་མཁའ་བདེ་བ་ནས་བདེ་བར་གཤེགས་པ། མཐར་ཐུག་
དེ་ཁོ་ན་ཉིད་ཀྱི་བདེ་བར་གཤེགས་པ་ནི། རྣམ་ཐར་སྒོ་གསུམ་གྱི་ལམ་བདེ་བ་ནས་བདེ་
བར་གཤེགས་པའོ། །གཉིས་པ་རྒྱུ་ནི་འོག་ནས་འབྱུང་བའི་འགྲོས་བཞི་ཐིམ་པའོ། །བདེ་
བར་གཤེགས་པ་དེ་ལའང་ཁྱད་ཆོས་སངས་རྒྱས་ཀྱི་སྐུ་མི་ཟད་པ། གསུང་མི་ཟད་པ།
ཐུགས་མི་ཟད་པ་སྟེ། དང་པོ་དེ་ལའང་གཉིས་ཡོད་པའི། དབུའི་གཙུག་ཏོར་བལྟར་མི་
མངོན་པ་ནི་སྐུའི་གསང་བ་བསམ་གྱིས་མི་ཁྱབ་པ། སྤྲུལ་པ་དམན་འབྲིང་སྣ་ཚོགས་སུ་སྟོན་
པ་ནི་སྐུ་ཐམས་ཅད་པའོ། །གཉིས་པ་ལ་ཡང་གཉིས་ཡོད་པའི། དང་པོ་ནི། གསུང་ཉེ་རིང་
མི་མངའ་བ་ནི་གསུང་གི་གསང་བ་བསམ་གྱིས་མི་ཁྱབ་པ། གཉིས་པ་ནི། རིགས་དྲུག་སོ་
སོའི་སྐད་དུ་ཆོས་སྟོན་པར་བྱེད་པ་ནི་གསུང་ཐམས་ཅད་པའོ། །གསུམ་པ་ལའང་གཉིས་
ལས། ཤེས་བྱ་ཇི་ལྟ་བ་མཁྱེན་པ་ནི། ཐུགས་ཀྱི་གསང་བ་བསམ་གྱིས་མི་ཁྱབ་པའོ། །
232



གཞུང་བཤད་ཟིན་བྲིས་རྩོམ་འཕྲོ་ཅན།།
གཉིས་པ་ནི། ཇི་སྙེད་པ་མཁྱེན་པ་ལ་ཐུགས་ཐམས་ཅད་པ་ཞེས་བྱའོ། །ཡང་ན་
སངས་རྒྱས་ཀྱི་ཐུགས་འཇིག་རྟེན་ལས་འདས་པའི་ཆོས་ལ་མཉམ་པར་བཞག་ནས་ས་བཅུ་
པའི་བྱང་ཆུབ་སེམས་དཔས་ཀྱང་གཏིང་རྟོགས་པར་མི་ནུས་པ་ནི་སྔ་མ་དང༌། འཇིག་རྟེན་
པའི་ཆོས་ལ་མཉམ་པར་བཞག་ན་བྱིས་པ་ཆུང་ངུས་ཀྱང་རྟོགས་པར་ནུས་པ་ནི་ཕྱི་མའོ། །དེ་
དག་གིས་རང་གཞན་གཉིས་ཀ་མཛེས་པར་བྱེད་པ་ནི་རྒྱན། བྱ་བ་དང་བྱེད་པ་གཉིས་ཀའི་
སྒོ་ནས་མཛད་པ་ཕྲིན་ལས་རྒྱུན་མི་འཆད་པར་འཁོར་བས་ན་འཁོར་ལོ་སྟེ། དེའི་ཚེ་འཁོར་
བ་དང་མྱ་ངན་ལས་འདས་པ་རོ་གཅིག །ལམ་དང་འབྲས་བུ་རོ་གཅིག །སེམས་ཅན་དང་
སངས་རྒྱས་རྒྱུད་གཅིག །སྤང་བྱ་དང་གཉེན་པོ་རོ་གཅིག །དེ་ཙམ་ན་བླང་དོར་གཉིས་མེད།
སྤང་ཐོབ་གཉིས་མེད་ཅེས་བྱ་བར་འགྱུར་རོ། །ཞེས་འཆད་པ། བདེ་བར་གཤེགས་པ་ནས།
དག་པའི་སྣང་བའོ་ཞེས་པའི་བར་བྱུང་། གཉིས་པ་རྒྱུད་གསུམ་དུ་བསྟན་པ་ལ་གསུམ། རྒྱུ་
རྒྱུད། ཐབས་རྒྱུད། འབྲས་རྒྱུད་དོ། ། །
དང་པོ་འཆད་པ་ལ་ཀུན་གཞི་རྒྱུ་རྒྱུད་ལ་ཞེས་སོགས་བྱུང་། དེ་ཡང་འབྲུ་དང་སྦྱར་ན།
སེམས་གཉིས་སྣང་གི་དྲི་མ་དེ་དང་ཐོག་མ་མེད་པ་ནས་འགྲོགས་ཀྱང་། དེས་གདོད་མ་ནས་
དག་པའི་སེམས་ཀྱི་རང་བཞིན་འོད་གསལ་དེས་འཁོར་འདས་ཀུན་གྱི་གཞི་བྱེད་པས་ན་
ཀུན་གཞི། དེ་ལམ་གྱིས་མ་སྦྱངས་པར་མ་རྟོགས་པ་ལས་ལྷན་སྐྱེས་ཀྱི་མ་རིག་པས་བསླད་
དེ་ཟག་བཅས་ཀྱི་ལས་བསགས། དེ་ལ་བརྟེན་ནས་འཁོར་བའི་རྒྱུ་བྱེད། དེ་ལམ་གྱིས་
སྦྱངས་ཏེ་རྟོགས་པ་ལ་བརྟེན་ནས་མྱ་ངན་ལས་འདས་པའི་རྒྱུ་བྱེད། དེ་ཡང་སེམས་ཅན་
ནས་སངས་རྒྱས་ཀྱི་བར་ལ་རྒྱུན་མི་འཆད་པས་ན་རྒྱུད། དེ་ལ་འཁོར་བའི་ཆོས་ཐམས་ཅད་
མཚན་ཉིད་ཀྱི་ཚུལ་དུ་ཚང་། འབྲས་བུའི་ཆོས་ཐམས་ཅད་ནུས་མཐུའི་ཚུལ་དུ་ཚང་བས་ན་
འཁོར་འདས་ཚང་བ། དེ་ཉིད་ལམ་སྒོམ་པས་རྟོགས་པར་བྱ་བའི་གཞིའམ་རྩ་བ་ལྟ་བུ་ཡིན་
པས་ན་རྩ་རྒྱུད་དོ། །ཞེས་འཆད་པ་ལ། ཀུན་གཞི་རྒྱུ་རྒྱུད་ལ་ཞེས་སོགས་བྱུང་།



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
གཉིས་པ་ལ་ལྔ། ཐབས་རྒྱུད་ཀྱི་དང་པོར་རྒྱུའི་དབང་བསྟན་པ། ལམ་སོགས་ཆོས་ཉི་
ཤུར་བསྟན་པ། དམ་ཚིག་གི་ཚོགས་བསྟན་པ། ཉམས་ན་མཁའ་འགྲོ་ལྔའི་ཉམས་ཆག་
བསྐང་བ། ཐབས་རྒྱུད་ཀྱི་གཙོ་བོ་ལམ་དུས་ཀྱི་དབང་བསྟན་པའོ། །དང་པོ་འཆད་པ་ལ།
ལུས་ཐབས་རྒྱུད་ལ་ཞེས་སོགས་བྱུང་། དེ་ཡང་འབྲས་བུ་དང་སྦྱར་ན། ལུས་རྟེན་དཀྱིལ་
འཁོར་བཞི་པོ་ལ་གནད་དུ་བསྣུན་པ་དེ་ཀུན་གཞི་རྒྱུ་རྒྱུད་རྟོགས་པར་བྱེད་པའི་ཐབས་ཡིན་
པས་ན་ཐབས། སོགས་ཁོང་ནས་ལུས་དེ་ཀུན་གཞི་རྒྱུ་རྒྱུད་འཆད་པར་བྱེད་པའི་འཆད་བྱེད་
ལྟ་བུ་ཡང་ཡིན་པས་བཤད་རྒྱུད་དུ་ཡང་བསྟན། འདི་ལ་བོ་དོང་པས་སོགས་ཁོང་ནས་ངག་
བཤད་རྒྱུ་འདོན་གསུངས་པ་ཡང་མི་རིགས་ཏེ། རྟེན་དཀྱིལ་འཁོར་གྱི་ཁོངས་སུ། ངག་གི་
ཡི་གེ་ཡང་ཐུས་པའོ་གསུངས། དེ་ཉིད་སེམས་ཅན་ནས་སངས་རྒྱས་ཀྱི་བར་དུ་རྒྱུན་མི་
འཆད་པས་ན་རྒྱུད། དེ་ལྟ་བུའི་ཐབས་རྒྱུད་དེ་ལས་ཡང་ཁྱད་ཆོས་གདན་གསུམ་ཚང་བ་དང་
ལྡན་པ་གཅིག་དགོས་ཤིང་། དེ་ཡང་པི་ཐ་ཞེས་པའི་སྒྲའི་གནད་ཀྱིས། གདན་ནམ། རིགས་
སམ། གནས་སམ། དཀྱིལ་འཁོར་ལ་སོགས་པ་དུ་མ་འཇུག་པ་ལས། འདིར་ལྷའི་གནས་
སམ་གང་དུ་དབང་བསྐུར་བའི་དཀྱིལ་འཁོར་ཏེ། དེ་ལ་ཡང་སངས་རྒྱས་དང་བྱང་ཆུབ་
སེམས་དཔའི་གདན། རིག་མ་དང་ལྷ་མོའི་གདན། ཁྲོ་བོ་དང་ཁྲོ་མོའི་གདན་ཏེ་གསུམ་ཚང་
དགོས་ལ། ཚང་ཚུལ་ཡང་གདན་གསུམ་དངོས་སུ་ཚང་བ་དང་། རྣམ་དག་གི་ཚུལ་དུ་ཚང་བ་
དང་། བྱིན་གྱིས་བརླབས་པ་ཕྲིན་ལས་ཀྱི་ཚུལ་དུ་ཚང་བ་གསུམ་ཡོད་ཅིང་། འདིའི་སོགས་
སྒྲ་འདོན་ཚུལ་མི་གཅིག་པ་ཁ་རེ་སྣང་ཡང་། ཁོ་བོ་རང་གི་བསམ་ཚོད་འདི་ལྟར་ཡིན་ཏེ།
གདན་ཞེས་པའི་གདན་ནི་དངོས་བསྟན་ཡིན་ལ། གདན་དེའི་སོགས་ཁོང་དང་པོས།
དཀྱིལ་འཁོར་དེར་གང་བསྐུར་བའི་དབང་བསྟན། སོགས་གཉིས་པས་དབང་གི་བྱེད་ལས་
དྲི་མ་གང་དག་པ་དེ་བསྟན། དེས་ན་གང་དུ་བསྐུར་བའི་དཀྱིལ་འཁོར། གང་བསྐུར་བའི་
དབང་། དབང་དེ་ལ་བརྟེན་ནས་དྲི་མ་སྦྱོང་ཚུལ་ཏེ་གསུམ་པོ་དེ་དབང་བཞི་པོ་རེ་རེ་ལ་ཡང་
234



གཞུང་བཤད་ཟིན་བྲིས་རྩོམ་འཕྲོ་ཅན།
ཚང་དགོས་པས་གསུམ་པ་བཞི། དེས་གདུལ་བྱ་དང་པོར་མ་སྨིན་པ་སྨིན་པར་བྱེད་པས་ན་
རྒྱུའི་དབང་ཞེས་འཇོག་པ་ཡིན་ནོ། །ཞེས་འཆད་པ་ལ། ལུས་ཐབས་རྒྱུད་སོགས་ལ་གདན་
སོགས་སོགས་གསུམ་པ་བཞིས་རྒྱུའི་དབང་། ཞེས་པ་འདི་བྱུང་། དེས་ཚིག་དོན་གྱི་འབྲུ་
སོང་ནས། དེ་ཡང་ཅུང་ཟད་རྒྱས་པར་ཕྱེ་ན། བླ་མ་གོང་མའི་བཞེད་པ་བཀོད་པ་དང་། དེ་
དག་གི་གནད་བསྡུས་ཏེ་གཞན་གྱི་བརྒལ་ལན་བསྟན་པ་གཉིས། དང་པོ་ནི། གཉག་མ་
དང་ཨ་སེང་མ་གཉིས་ལས་ནི་སོགས་ཁོང་གི་ས་འབྲུ་མནན་པ་མེད་ལ། སྲས་དོན་མ་
སོགས་ལས། གདན་སོགས་སོགས་ཞེས་པས་སངས་རྒྱས་དང་རིག་མའི་གདན། བྱང་ཆུབ་
སེམས་དཔའ་དང་ལྷ་མོའི་གདན། ཁྲོ་བོ་དང་ཁྲོ་མོའི་གདན་ཏེ་གསུམ་བསྟན། སོགས་
གཉིས་པས་དབང་གོང་མ་ལ་གདན་གསུམ་ཚང་བ་བསྟན། གསུམ་པ་བཞི་ཞེས་པ་སྔར་གྱི་
འབྲུ་ནོན་ལྟར་གསུངས་སོ། །དམར་མ་ལས་ཀྱང་འདི་ཁོ་ན་བཤད། དགེ་རྒན་མར། གདན་
ཚོགས་སོགས་ཞེས་པ་དག་པ་ཡིན་དེ། དེའི་རྒྱུ་མཚན། གདན་དེ་ལ་གཉིས་ཚན་གསུམ། ཡ་
གྱལ་དྲུག་ཡོད་པས་མང་པོའི་དོན་གྱིས་ན་ཚོགས་པ། སོགས་ཁོང་ནས། གང་བསྐུར་བའི་
དབང་དང་། དབང་དེ་ལས་དྲི་མ་དག་ཚུལ་གཉིས་བསྟན། གསུམ་པ་བཞི་ཞེས་པ་ནི་སྔར་
དང་འདྲ་བར་བཤད། ཆོས་རྗེ་བླ་མས་སོགས་དང་པོས་གདན་གསུམ་དག་གི་ཚུལ་གྱི་ཚང་
བ་དང་། བྱིན་གྱིས་བརླབས་པ་ཕྲིན་ལས་ཀྱི་ཚུལ་གྱིས་ཚང་བ་གཉིས་བསྡུས། སོགས་
གཉིས་པ་ལ་ངོས་འཛིན་དངོས་སུ་མ་བཤད་ཅིང་། གསུམ་པ་བཞི་ཞེས་པ་ནི་སྔར་དང་འདྲ་
བར་བཤད་དོ། །འཕགས་མཛད་མ་ལས། གདན་སོགས་ཞེས་པས་སོགས་ཁོང་འདོན་
ལུགས་ཆོས་རྗེ་བླ་མ་དང་འདྲ་ཞིང་། སོགས་ཁོང་གཉིས་པའི་དོན། རྡོ་རྗེ་སློབ་དཔོན་གྱི་
བསྙེན་པ། ས་ཆོག །སྟ་གོན། བྲིས་ཤིང་རྒྱན་བཀྲམ་པ། སྒྲུབ་ཅིང་མཆོད་པ། བདག་ཉིད་
འཇུག་ཅིང་དབང་བླང་བ། སློབ་མ་ལ་དབང་བསྐུར་བའི་འཇུག་པའི་ཆོས་ཡན་ཆད་བསྟན།
གསུམ་པ་བཞི་ཞེས་པས་དབང་གི་དངོས་གཞི་བསྟན་ཏོ་ཞེས་བཤད། ཞ་ལུགས་པ་རྣམས་
235



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
གདན་སོགས་གསུམ་པ་བཞིས་ཞེས་སོགས་ཁོང་གཅིག་ལས་མེད་པར་འཆད་དོ། །
གཉིས་པ་ནི། བོ་དོང་པ་ན་རེ། ཁྱེད་ཀྱིས་གདན་གྱི་ཁོང་ནས་གདན་འདོན་པ་དེ་མི་
འཐད་དེ། ལྷ་སོགས་ཞེས་སྨོས་ན་ཡང་། ལྷའི་སོགས་ཁོང་ནས་ལྷ་མིན་པའི་ཆོས་གཞན་
ཞིག་འདོན་དགོས་ཀྱི། དེའི་སོགས་ཁོང་ནས་ལྷ་གཏན་ནས་མི་ཐོན་པའི་ཕྱིར་རོ་ཞེས་སྨྲ་
བར་བྱེད་དོ། །བོ་དོང་པའི་སྐྱོན་དེའི་ལན་དུ། རྡོ་རྗེ་རྒྱལ་མཚན་པས། དེ་ལྟར་སྨྲ་བ་པོ་ནི་
དམར་མ་ཡིན་ནོ་ཞེས་བཤད་པ་ནི་འཐད་པ་མ་ཡིན་ཏེ། དེ་ལྟ་ན་རྗེ་ས་ཆེན་གྱི་གཞུང་བཤད་
རྣམས་ལས་ཀྱང་བཤད་པའི་ཕྱིར་རོ། །དེས་ན་རང་གི་ལན་ནི། བོ་དོང་པའི་སྐྱོན་དེ་སྲས་
དོན་མ་སོགས་ལ་འཇུག་པ་མ་ཡིན་ཏེ། གདན་སོགས་ཞེས་པའི་གདན་དེ་སངས་རྒྱས་དང་
བྱང་ཆུབ་སེམས་དཔའི་གདན་ལ་ངོས་བཟུང་ནས་དེའི་སོགས་ཁོང་ནས་བྱང་ཆུབ་སེམས་
དཔའ་དང་ལྷ་མོའི་གདན། ཁྲོ་བོ་དང་ཁྲོ་མོའི་གདན་གཉིས་པོ་དེ་ཐོན་པ་གོང་མའི་དགོངས་
དོན་ཡིན་པའི་ཕྱིར་རོ། །ཡང་བོ་དོང་པའི་སྐྱོན་དེ་ཆོས་རྗེ་བླ་མ་དང་། འཕགས་མཛད་མ་
གཉིས་ལ་འཇུག་པ་མ་ཡིན་ཏེ། གདན་ཞེས་པ་རྡུལ་ཚོན་གྱི་དཀྱིལ་འཁོར་དུ་བུམ་དབང་
བསྐུར་བའི་ཚེ། གདན་གསུམ་དངོས་སུ་ཚང་བ་དེ་བསྟན་ནས། དེའི་སོགས་ཁོང་ནས་
གདན་གསུམ་རྣམ་དག་གིས་ཚང་བ་དང་། བྱིན་གྱིས་བརླབས་པ་འཕྲིན་ལས་ཀྱི་ཚུལ་གྱིས་
ཚང་བ་གཉིས་བསྟན་པར་འཆད་པའི་ཕྱིར་རོ། །ཡང་དགེ་རྒན་མར་གདན་ཚོགས་སོགས་
ཞེས་པ་ཡང་མི་འཐད་དེ། རྡོ་རྗེ་ཚིག་རྐང་གི་རྒྱ་དཔེ་བོད་དཔེ་ཐམས་ཅད་ན་གདན་སོགས་
ཞེས་པ་ཁོ་ན་སྣང་བའི་ཕྱིར་རོ་གསུངས། འོ་ན་དམར་མས་བཤད་པ་དེ། རྗེ་བཙུན་གོང་
མའི་དགོངས་པར་ཇི་ལྟར་འགྱུར་སྙམ་ན། རྗེ་བཙུན་གོང་མའི་དགོངས་པ་དང་ཤིན་ཏུ་
མཐུན་ཏེ། དམར་མར། གདན་སོགས་ཞེས་པ་དེས། རྡུལ་ཚོན་གྱི་དཀྱིལ་འཁོར་དུ་སངས་
རྒྱས་དང་བྱང་ཆུབ་སེམས་དཔའི་གདན་དངོས་སུ་ཚང་བ་དེ་བསྟན་ནས། སོགས་ཁོང་ནས།
གདན་ཕྱི་མ་གཉིས་པོ་དེ་བསྟན། སོགས་གཉིས་པས་ནི་དབང་གོང་མ་ལ་ཡང་གདན་
236



གཞུང་བཤད་ཟིན་བྲིས་རྩོམ་འཕྲོ་ཅན།
གསུམ་ཚང་བར་རྣམ་པར་གཞག་གོ །ཞེས་གསུངས་པ་ཡིན་ལ་འདི་དང་མཐུན་པར་སྲས་
དོན་མ་ལས། རྡུལ་ཚོན་གྱི་དཀྱིལ་འཁོར་དང༌། ལུས་དང་བྱང་ཆུབ་སེམས་ཀྱི་དཀྱིལ་
འཁོར་དང་། ལུས་དང་བྷ་གའི་དཀྱིལ་འཁོར་དང་། ལུས་དང་དོན་དམ་བྱང་ཆུབ་སེམས་ཀྱི་
དཀྱིལ་འཁོར་ཏེ། རྣམ་ཐར་སྒོ་གསུམ་གྱི་དཀྱིལ་འཁོར་རོ། །དེ་རེ་རེ་ལ་ཡང་གདན་གསུམ་
ཚང་དགོས་པས་གདན་སོགས་ཞེས་སྨོས་ཏེ། དཀྱིལ་འཁོར་བཞི་ཆར་ལ་ཡང་སྦྱར་རོ་ཞེས་
དང་། བནྡེ་མར་སོགས་དང་པོས་ནི་སངས་རྒྱས་དང་བྱང་ཆུབ་སེམས་དཔའི་གདན། རིག་
མ་དང་ལྷ་མོའི་གདན། སོགས་གཉིས་པ་ནི་དཀྱིལ་འཁོར་བཞི་ཆར་ལ་སྦྱར་རོ་ཞེས་དང་།
ཟླ་རྒྱལ་མར། སོགས་ཞེས་བྱ་བ་ནི་གསུམ་ལས་ཕྱེ་བའི་ལྔའོ། །སོགས་གཉིས་པས་ནི།
བསྐྱེད་པ་རྡུལ་ཚོན་གྱི་དཀྱིལ་འཁོར་ལ་གདན་གསུམ་ཚང་བ་བཞིན། ཡི་གེ་བྷ་ག་དང་།
ཁམས་བདུད་རྩི་དང་། སྙིང་པོ་ཡེ་ཤེས་རླུང་ལ་ཡང་གདན་གསུམ་ཚང་བའོ། །ཞེས་དང་།
འ་འུ་མར། རྡུལ་ཚོན་ནི་གདན་སོགས་ཞེས་བྱ་བས་བསྟན་ཏེ། སངས་རྒྱས་དང་བྱང་ཆུབ་
སེམས་དཔའི་གདན། རིག་མ་དང་ལྷ་མོའི་གདན། ཁྲོ་བོ་དང་ཁྲོ་མོའི་གདན། དེ་ནི་སོགས་
དང་པོའོ། །སོགས་གཉིས་པས་བསྡུས་པ་ནི། དེ་ལྟར་སྒོམ་པ་དང་ལྡན་པའི་དཀྱིལ་འཁོར་
གསུམ་ལ་ཡང་ཤེས་པར་བྱའོ་ཞེས་རྣམ་འགྲེལ་ཕལ་ཆེར་དུ་འདི་རྣམས་ཚིག་དང་མཐུན་པ་
ཁོ་ནར་འབྱུང་བས། སོགས་དང་པོས་རྡུལ་ཚོན་གྱི་དཀྱིལ་འཁོར་ལ་གདན་གསུམ་ཚང་བར་
བསྟན། སོགས་གཉིས་པས་དབང་གོང་མ་གསུམ་ལ་གདན་གསུམ་ཚང་བ་དེ་བསྟན་ཞེས་
པར་དགོངས་པ་མཐུན་པའི་ཕྱིར་ན། དམར་མ་དང་གོང་མའི་དགོངས་པ་སོ་སོར་ཕྱེ་བ་མི་
འཐད་པའི་ཕྱིར་ཏེ། དམར་མ་ལས། སོགས་དང་པོས་ནི་སངས་རྒྱས་དང་བྱང་ཆུབ་སེམས་
དཔའི་གདན། རིག་མ་དང་ལྷ་མོའི་གདན། ཁྲོ་བོ་དང་ཁྲོ་མོའི་གདན་ཏེ་གསུམ་ཁོངས་སུ་
བསྡུའོ། །སོགས་ཕྱི་མས་ནི། གསང་བ་ཆོས་ཀྱི་དཀྱིལ་འཁོར་རེ་རེའི་སྟེང་ནའང་གདན་
གསུམ་ཚང་བར་བཞག་གོ །ཞེས་བཤད་ཀྱི། དམར་མ་ལས། གདན་གྱི་སོགས་ཁོང་ནས་
237



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
གདན་བསྡུས་པར་བཤད་དོ་ཞེས་པ་ནི་རྣམ་དཔྱོད་ཀྱིས་ཅུང་ཟད་མ་ཆོད་པ་ཡིན་པའི་ཕྱིར།
འོ་ན་རྣམ་འགྲེལ་དམར་མ་དང་བཅས་པའི་དགོངས་པ་ཇི་ལྟར་སྙམ་ན། དེ་དག་གིས་གདན་
གྱི་སོགས་ཁོང་ནས་གདན་བསྡུས་པ་མ་ཡིན་ཏེ། གདན་སོགས་ཞེས་པའི་གདན་དེ། སྤྱི་
མིང་བྱེ་བྲག་སངས་རྒྱས་དང་རིག་མའི་གདན་ལ་སྦྱར་ནས། སངས་རྒྱས་དང་རིག་མའི་
གདན་གྱི་སོགས་ཁོང་ནས། བྱང་ཆུབ་སེམས་དཔའ་དང་ལྷ་མོའི་གདན། ཁྲོ་བོ་དང་ཁྲོ་མོའི་
གདན་གཉིས་སྟོན། སོགས་དང་པོས། རྡུལ་ཚོན་དཀྱིལ་འཁོར་ལ། གདན་གསུམ་ཚང་བ་
དེ་བསྟན་ཅེས་པའི་དོན་ཡིན་པའི་ཕྱིར་དང་། སོགས་གཉིས་པས་དབང་གོང་མ་གསུམ་གྱི་
གདན་གསུམ་བསྟན་གསུངས་པ་ཡིན་པའི་ཕྱིར་རོ། །
འཆད་ཚུལ་འདི་ལ། དབང་དང་དྲི་མ་གང་དག་གཉིས། དངོས་དང་སོགས་སྒྲ་གང་
གིས་ཀྱང་མ་ཐོན་ཡང་། གསུམ་པ་བཞིས་ཞེས་པ་དེས་དངོས་སུ་བསྟན་པ་ཡིན་པའི་
ཕྱིར་རོ། །མཁས་པ་རྡོ་རྗེ་རྒྱལ་མཚན་པ་དང་། གཉག་མ་དང་སྲས་དོན་མའི་དགོངས་པར་
མཛད་ནས། གདན་ཞེས་པ་དེའི་སོགས་ཁོང་ནས། དབང་དང་དྲི་མ་གང་དག་གཉིས་
བསྟན་ནས། བུམ་དབང་གི་སུམ་ཚན་གཅིག །སོགས་གཉིས་པས་དབང་གོང་མ་གསུམ་
ཚན་རེ་རེ་ཚང་བ་བསྟན་གསུངས་པའང་དཔྱད་དགོས་ཏེ། སྲས་དོན་མ་དམར་མ་དང་
མཐུན་པར་བཤད་ཟིན་པའི་ཕྱིར་དང་། གཉག་མ་ན་སོགས་སྒྲ་གཉིས་ཀྱི་ངོས་འཛིན་མེད་
པའི་ཕྱིར་དང་། ཁྱེད་རང་གི་འཆར་ཚུལ་ལ་ཡང་། སོགས་གཉིས་ཆར་གྱིས་གསུམ་པ་བཞི་
བསྟན་ཚར་བས། གདན་སོགས་སོགས་ཀྱི་རྒྱུའི་དབང་ཞེས་པས་ཆོག་གི །གསུམ་པ་བཞི་
ཞེས་སྨོས་མི་དགོས་པར་ཐལ་བའི་ཕྱིར་རོ། །དེ་ལྟ་བུའི་སྙིང་པོ་བསྡུས་ན། གདན་གསུམ་
ཚང་བའི་རྡུལ་ཚོན་དཀྱིལ་འཁོར་དུ། རིག་དབང་ལྔ། བརྟུལ་ཞུགས། རྡོ་རྗེ་སློབ་དཔོན་གྱི་
དབང་སྟེ་བདུན། རྗེས་གནང་། ལུང་བསྟན། དབུགས་དབྱུང་། གཟེངས་བསྟོད་དེ་བུམ་
དབང་བཅུ་གཅིག་བསྐུར། ལུས་ཀྱི་མི་དགེ་བ་གསུམ། ལུས་ཐ་མལ་སྣང་ཞེན་ཏེ་ལུས་ཀྱི་དྲི་
238



ང
གཞུང་བཤད་ཟིན་བྲིས་རྩོམ་འཕྲོ་ཅན།།
མ་དག་པར་བྱས། གདན་གསུམ་ཚང་བའི་ཀུན་རྫོབ་བྱང་སེམས་དཀྱིལ་འཁོར་དུ། གསང་
དབང་ཞེས་པ། རྗེ་བཙུན་ཡབ་ལས་ཐོབ་པ། ཡུམ་ལས་ཐོབ་པ། གྲོལ་བའི་སྟོབས་ཀྱིས་
ཐོབ་པ་གསུམ་ལས། ཡབ་ཀྱི་རྡོ་རྗེ་ནས་ལྕེས་ལེན་པ་ཡབ་ལས་དངོས་སུ་ཐོབ་པ། ཡུམ་གྱི་
པདྨ་ནས་ལྕེས་ལེན་པ་ཡུམ་ལས་དངོས་སུ་ཐོབ་པ། གྲོལ་བའི་སྟོབས་ཀྱིས་ཐོབ་པ་ལ། རབ་
ཀྱིས་བྱང་སེམས་དཀར་དམར་ཉ་ཕྱིས་ཀྱི་སྣོད་དུ་བླངས་ནས་ལྕེས་མྱང་བ། འབྲིང་གིས་
སྣོད་དེར་བུ་རམ་སོགས་དང་སྦྱར་ནས་ལྕེས་མྱོང་བ། ཐ་མས་ཉིན་བར་གྱི་ཐིག་ལེ་ཞེས་པ་
བྱང་སེམས་དེ་ཉིད་ཀྱིས་མགྲིན་པར་ཐིག་ལེ་ཙམ་བྱེད་པ་སྟེ། གསང་དབང་ལྔ་གང་རུང་
ཐོབ་བྱེད། ལས་ངག་གི་མི་དགེ་བ་བཞི་དང་། ངག་ཐ་མལ་པའི་དྲི་མ་དག་པར་བྱས།
གདན་གསུམ་ཚང་བའི་ཕྱག་རྒྱ་བྷ་གའི་དཀྱིལ་འཁོར་ཤེར་དབང་རྟེན་ཕྱག་རྒྱ་གཏད་པ་དང་།
བརྟེན་པ་ཡས་འབབ་ཀྱི་དགའ་བཞི་ངོ་སྤྲོད་ཀྱི་དབང་ཐོབ། བྱེད་ལས་ཡིད་ཀྱི་མི་དགེ་བ་
གསུམ་དང་། ཡིད་ཉིང་འཁྲུལ་ཐ་མལ་རྣམ་རྟོག་གི་དྲི་མ་དག་པར་བྱས། གདན་གསུམ་ཚང་
བའི་དོན་དམ་བྱང་ཆུབ་སེམས་ཀྱི་དཀྱིལ་འཁོར་དུ། དབང་བཞིས་ཚིག་གི་བཞི་པ། དོན་གྱི་
བཞི་པ། ལམ་དུ་བྱེད་པའི་བཞི་པ། བཞི་པ་རྟེན་ཅན། འབྲས་བུ་མངོན་དུ་བྱེད་པའི་བཞི་པ་
སྟེ་ལྔ་ལས། རྒྱུ་དུས་སུ་ཚིག་གི་བཞི་པ། དོན་གྱི་བཞི་པ། བཞི་པ་རྟེན་ཅན་ཏེ། མས་བརྟན་
དགའ་བཞི་ངོ་སྤྲོད་ཀྱི་དབང་ཐོབ། བྱེད་ལས་ལུས་ངག་ཡིད་གསུམ་ཀུན་ལ་ཁྱབ་པའི་
གཉིས་སྣང་འཁྲུལ་པའི་དྲི་མ་དག་པར་བྱས་སོ། །དབང་དེ་དག་ཀྱང་། དངོས་ཀྱི་ཕྱག་རྒྱ་ལ་
བསྟེན་ནས་ཐོབ་ན་རབ། ཡེ་ཤེས་ཀྱི་ཕྱག་རྒྱ་ལ་བརྟེན་ནས་ཐོབ་ན་འབྲིང་། ཚིག་ཙམ་གྱིས་
ཐོབ་ན་ཐ་མ་ཡིན་ནོ། །ཞེས་གསུངས་པའི་དོན། དང་པོ་གཉིས་ལས་དཔེའི་ཡེ་ཤེས་སྐྱེ་སླ་བ་
དང༌། ཐ་མའི་དོན། བླ་མ་མཚན་ཉིད་དང་ལྡན། ཆོ་ག་འཁྲུལ་པ་མེད་པས་དབང་དོན་ངོ་
འཕྲོད་པ་ལ་དགོངས་གསུངས། གདན་གསུམ་ཚང་ཞེས་པ་དེ་ལའང་། དངོས་སུ་ཚང་བ།
རྣམ་དག་གི་ཚང་བ། བྱིན་གྱིས་བརླབ་པ་ཕྲིན་ལས་ཀྱི་ཚང་བ་གསུམ་ལས། དང་པོ་ནི།
239



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
དཀྱིལ་འཁོར་གང་དུ། སངས་རྒྱས་རིགས་ལྔ། ཡུམ་བཞིའམ་ལྔ། བྱང་སེམས་བརྒྱད་དམ་
དྲུག །ཁྲོ་བོ་བཅུ་འོད་ཡུམ་དང་བཅས་པ་དངོས་སུ་ཚང་བ་བདེ་མཆོག་དྲུག་ཅུ་རྩ་གཉིས་དང་།
གསང་འདུས་ལྷ་སུམ་ཅུ་སོ་བདུན་ལྟ་བུའོ། །
གཉིས་པ་ནི། དེ་ཙམ་དངོས་སུ་མ་ཚང་ཡང་། ཕུང་པོ་ལྔའི་འདག་བྱ་དག་བྱེད་ཚང་
བས་སངས་རྒྱས་ཀྱི་གདན། འབྱུང་བ་ལྔའི་འདག་བྱ་དག་བྱེད་ཚང་བས་རིག་མའི་གདན།
རྣམ་ཤེས་བརྒྱད་དམ་ནང་གི་སྐྱེ་མཆེད་དྲུག་གི་འདག་བྱ་དག་བྱེད་ཚང་བས་བྱང་ཆུབ་
སེམས་དཔའི་གདན། ཚིགས་ཆེན་བརྒྱད་སྤྱི་བོ་རྐང་མཐིལ་བཅུའི་འདག་བྱ་དག་བྱེད་ཚང་
བས་ཁྲོ་བོ་བཅུའི་གདན་ཚང་བ་དེའོ། །
གསུམ་པ་ནི། དཀྱིལ་འཁོར་གང་དུ་དེ་པས་བུམ་ཆུའི་དབང་བསྐུར་བའི་བྱ་བ་བྱེད་
པས་དེ་སངས་རྒྱས་ཀྱི་གདན་ཚང་། རྡོ་རྗེ་གླུ་ལེན་པའི་བྱ་བ་བྱེད་པས་རིག་མའི་གདན།
བཀྲ་ཤིས་པའི་བྱ་བ་བྱེད་པས་བྱང་ཆུབ་སེམས་དཔའི་གདན། མཆོད་པའི་ལས་བྱེད་པས་
ལྷ་མོའི་གདན། དགུག་གཞུག་དང་བགེགས་བསྐྲད་པའི་ལས་བྱེད་པས་ཁྲོ་བོའི་གདན་ཚང་
བ་དེའོ། །དེ་ལྟར་ན། དགེས་མཛད་ལྷ་དགུ་ལྟ་བུ་ལ་སྐུར་བྱེད་ནམ་མཁའི་དཀྱིལ་འཁོར་ལ་
དངོས་སུ་ཚང་། གང་དུ་བསྐུར་བའི་དཀྱིལ་འཁོར་ལ་དངོས་དང་། རྣམ་དག་དང་ཕྲིན་ལས་
གང་རུང་གི་སྒོ་ནས་ཚང་བའོ། །དེ་ལྟར་ན། རྡོ་རྗེ་ཕག་མོ་ལྟ་བུ་ལ་ཡང་གདན་གསུམ་དེ་
ལྟར་ཚང་དུ་རུང་བས་སྨིན་བྱེད་རུང་ངམ་སྙམ་པ་ན། འདི་ལ་བླ་མ་དག་དཔྱད་གཞི་སྣ་
ཚོགས་མཛད་ཀྱང་། དཔལ་ལྡན་ས་སྐྱ་པས་ཕག་མོའི་བྱིན་རླབས་སྨིན་བྱེད་ཡིན་པ་འདི་
བཀག་གི །ཕག་མོ་ལ་སྨིན་བྱེད་ཀྱི་དབང་མེད་པར་མ་བཤད་དེ། རྗེ་གྲགས་པ་ལ། ཁམས་
དང་བྱང་སེམས་ཀྱིས་དྲིས་པའི་དྲི་ལན་དུ། རྣལ་འབྱོར་མ་གཙོ་འཁོར་ལྔ་བྱས་པའི་དབང་དེ་
སྨིན་བྱེད་ཡིན་པར་བཤད་པའི་ཕྱིར་རོ་གསུངས་སོ། ། །
གཉིས་པ་ལམ་ལ་སོགས་པའི་ཆོས་ཉི་ཤུ་ལ། ལམ་དུ་བསྐྱེད་རིམ་སོགས་ལྔ་པ་
240



FORC
གཞུང་བཤད་ཟིན་བྲིས་རྩོམ་འཕྲོ་ཅན།
བཞིས་བསྟན། ཞེས་པ་འདི་བྱུང་། འདི་འབྲུ་དང་སྦྱར་ན། བསྟན་ཞེས་པ་དེ་བཤད་པའི་
གཞིར་བྱས། གང་བསྟན་ན། རྒྱུད་སྨིན་ཟིན་ནས་ལམ་ཉམས་སུ་བླང་བྱའི་ཆོས་རྣམས་
བསྟན། གང་གིས་བསྟན་ན། རྡོ་རྗེ་ཚིག་རྐང་ནས་བཤད་པའི་ལྔ་པ་བཞིས་བསྟན། ཚུལ་ཇི་
ལྟར་བསྟན་ན་སྨིན་བྱེད་ཀྱི་དབང་སྔོན་དུ་སོང་ནས། ལམ་གྲོལ་བྱེད་ཀྱི་ལམ་དུ་བསྐྱེད་རིམ་
ཞེས་པས་བུམ་དབང་གི་ལམ་དངོས་སུ་བསྟན་ནས། སོགས་སྒྲས་བསྡུས་པ་ལྟ་བ་ངོ་བོ་ཉིད་
གསུམ། གྲུབ་མཐའ་འཁོར་འདས་དབྱེར་མེད་ཚེ་འདིར་གྲུབ་མཐའ་མ་སྙོགས་ན་འདའ་ཀ་
མ་གོང་དུ་འཕོ་བ་སྟེ་འདའ་ཀ་མ་གསུམ། བསྐྱེད་རིམ་དེའི་ངོས་སྐལ་གྱི་འབྲས་བུ་རྩ་གནས་
གྱུར་སྤྲུལ་པའི་སྐུ་སྟེ། ལྔ་པ་གཅིག །དེས་མཚོན་ནས། གསང་དབང་གི་ལམ་གཏུམ་པོ་
ཙཎྜ་ལི། ལྟ་བ་རང་བྱུང་གི་ཡེ་ཤེས་བཞི། གྲུབ་མཐའ་མ་འདྲེས་ལ་ཡོངས་སུ་རྫོགས་པ།
གྲུབ་མཐའ་མ་སྙོགས་ན་འདའ་ཀ་མ་འོད་གསལ་ནས་འཕོ་བ། ལམ་དེའི་ངོས་སྐལ་གྱི་
འབྲས་བུ་ལོངས་སྐུ་སྟེ་ལྔ་པ་གཉིས། ཤེར་དབང་གི་ལམ། དཀྱིལ་འཁོར་འཁོར་ལོའམ་ཕོ་
ཉའི་ལམ། ལྟ་བ་ཡས་འབབ་དགའ་བཞི། གྲུབ་མཐའ་བདེ་སྟོང་རྒྱ་ཆུང་བ། གྲུབ་མཐའ་མ་
སྙོགས་ན། འདའ་ཀ་མ་ནམ་འཆི་བའི་ཚེ་ན་རྡོ་རྗེ་སེམས་དཔའ་འབྱོན་པར་འགྱུར་བ། ལམ་
དེའི་ངོས་སྐལ་གྱི་འབྲས་བུ་བདུད་རྩི་གནས་གྱུར་ཆོས་ཀྱི་སྐུ་སྟེ་ལྔ་པ་གསུམ། ཡང་དབང་
བཞི་པའི་ལམ་རྡོ་རྗེ་རྦ་རླབས། ལྟ་བ་མས་བརྟན་དགའ་བཞི། གྲུབ་མཐའ་བདེ་སྟོང་རྒྱ་ཆེ་བ།
གྲུབ་མཐའ་མ་སྙོགས་ན་འདའ་ཀ་མ་ལམ་ཕྱག་རྒྱ་ཆེན་པོ་ནས་འཕོ་བ། ལམ་དེའི་ངོས་སྐལ་
གྱི་འབྲས་བུ་རླུང་གནས་གྱུར་ངོ་བོ་ཉིད་ཀྱི་སྐུ་སྟེ་ལྔ་པ་བཞིས་ལམ་གྱི་ཚོགས་རྣམས་བསྟན་
པའམ་བསྡུས་པ་ཡིན་ཏེ། དབང་བཞིའི་ལམ་ནི་ཚོགས་ལམ། དེ་བཞིའི་ལྟ་བ་བཞི་སྦྱོར་
ལམ། གྲུབ་མཐའ་བཞིས་འདས་ལམ་ས་དང་པོ་ནས། ས་བཅུ་གཉིས་པའི་བར་དང༌།
མཐར་ཕྱིན་གྱི་ལམ་ས་ཕྱེད་རྣམས་བསྡུས་པས་སོ། །དེས་ན་བསྐྱེད་རིམ་སོགས་ཞེས་པ་
དེས་བུམ་དབང་གི་ལམ་སོགས་ལྔ་དངོས་བསྟན་ནས་དབང་གོང་མ་གསུམ་གྱི་ལམ་སོགས་
241



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ལྔ་ཚན་རྣམས་ལྔ་པ་བཞི་ཞེས་པ་དེས་དངོས་སུ་བསྟན་པ་ཡིན་ནོ། །དེས་ན་འདིར་ལམ་གྱི་
སྐབས་ཡིན་ཀྱང༌། དབང་རེ་རེ་ལ་བར་དོའི་གདམས་པ་དེ་ཡོད་ཕྱིན། དེ་གཞུང་རྩ་བས་
ཟིན་པར་བྱ་བའི་ཕྱིར་བར་དོའི་གདམས་ངག་གང་ཡིན་པ་དང་ལྔ་ཞེས་སྦྱར་ན་རིགས་
གསུངས་སྦྱར་འདུག་པ་ཡང་མི་ལེགས་པར་མི་བསམ་མོ། །
དེ་དག་ཀྱང་གདམ་ངག་དྲུག་དང་སྦྱར་ན། རྒྱུད་ལ་གནས་པ། དབང་ལས་ཐོབ།
ལམ་ལ་གོམས་པ། ལྟ་བ་ལ་ཉམས་སུ་མྱོང་བ། གྲུབ་མཐའ་ལ་རྟགས་སུ་ཤར་བ། འབྲས་
བུ་ལ་དོན་མ་ལུས་པ་མངོན་དུ་གྱུར་པ། དྲུག་པོ་འདི། དབང་རེ་རེ་ལ་སྦྱར་ན། བུམ་དབང་
གི་དྲུག་ནི། རྒྱུ་ལུས་རྩའི་དཀྱིལ་འཁོར་ཕྲ་རགས་ལ། འབྲས་བུ་སྤྲུལ་སྐུ་རང་བཞིན་གྱིས་
གྲུབ་པའམ། སྤྲུལ་སྐུའི་ས་བོན་གནས་པ་ནི་ས་བོན་དྲུང་མོ་གས་ཆག་མེད་པ་དང་འདྲ། དེ་
ལ་བུམ་དབང་བསྐུར་བ་ནི། དབང་བཞི་པོ་ལ་འབྲས་བུ་སྐུ་བཞིའི་ཐོབ་སྐལ་རེ་ཡོད་པས།
སྤྲུལ་སྐུའི་ས་བོན་དེ་བུམ་དབང་གིས་ནུས་ལྡན་དུ་ཐེབས་པས་བུམ་དབང་ལས་ཐོབ་པ་
ཞེས་བྱ། དེ་ནི་དཔེ་ཞིང་ས་གཤིན་པ་སྦྱངས་པ་འདྲ། བུམ་དབང་གི་ལག་རྗེས་བསྐྱེད་རིམ་
སྒོམ་པ་ནི། ལམ་ལ་གོམས་པ་སྟེ་དེ་ནི་དཔེ་ཆུ་ལུད་དྲོད་གཤེར་འཛོམས་པ་དང་འདྲ། ལམ་
དེ་ལས་ལྟ་བ་ངོ་བོ་ཉིད་གསུམ་སྐྱེས་པ་ནི། ལྟ་བ་ལས་ཉམས་སུ་མྱོང་བ་སྟེ། དཔེ་མྱུ་གུ་སྔོན་
པོ་བརྡོལ་བ་དང་འདྲ། དེ་ལས་བུམ་དབང་ས་དྲུག་ལ་གྲུབ་མཐའ་འཁོར་འདས་དབྱེར་མེད་
རྟགས་གསུམ་གསུམ་ཤར་བ་ནི་གྲུབ་མཐའ་ལ་རྟགས་སུ་ཤར་བ་སྟེ་དཔེ་ནི་མྱུ་གུ་ལ་སྙེ་མ་
དང་འདབ་མ་རྒྱས་པ་དང་འདྲ། དེ་ལས་འབྲས་བུ་སྤྲུལ་སྐུ་ཐོབ་པ་ནི། འབྲས་བུ་ལ་དོན་མ་
ལུས་པ་སྟེ། དཔེ་ནི་འབྲས་བུའི་འབྲས་བུ་ཡོངས་སུ་སྨིན་དེ་ལོངས་སྤྱོད་པ་དང་འདྲ། གསང་
དབང་གི་དྲུག་ནི། རྒྱུ་རྩ་ཡི་གེའི་དཀྱིལ་འཁོར་ལ། འབྲས་བུ་ལོངས་སྐུ་རང་བཞིན་ལྷུན་
གྲུབ་བམ། ལོངས་སྐུའི་ས་བོན་གནས། དཔེ་ས་བོན་གས་ཆག་མེད་པ་དང་འདྲ། དེ་གསང་
དབང་གི་ངོ་སྐལ་གྱི་འབྲས་བུར་ས་བོན་ནུས་ལྡན་དུ་ཐེབས་པས་དབང་ལས་ཐོབ་པ་ཞེས་བྱ་
242



གཞུང་བཤད་ཟིན་བྲིས་རྩོམ་འཕྲོ་ཅན།
སྟེ་དཔེ་གོང་བཞིན། དེ་ལས་ལྟ་བ་ཉོན་མོངས་རང་བྱུང་། རྣམ་རྟོག་རང་བྱུང་། རྟེན་འབྲེལ་
བཞི་རང་བྱུང་། གསལ་ཞིང་ཡངས་ལ་རང་བྱུང་གི་ཡེ་ཤེས་ཏེ། རང་བྱུང་གི་ཡེ་ཤེས་བཞི་
སྐྱེས་པ་ནི་ལྟ་བ་ལ་ཉམས་སུ་མྱོང་བ་སྟེ་དཔེ་གོང་བཞིན། དེ་ལས་གསང་དབང་ས་བཞི་ལ་
གྲུབ་མཐའ་མ་འདྲེས་ལ་ཡོངས་སུ་རྫོགས་པའི་རྟགས་གསུམ་ཤར་བ་ནི། གྲུབ་མཐའ་ལ་
རྟགས་སུ་ཤར་བ་སྟེ་དཔེ་གོང་བཞིན། དེ་ལས་འབྲས་བུ་ལོངས་སྐུ་མངོན་དུ་གྱུར་པ་ནི།
འབྲས་བུ་ལས་དོན་མ་ལུས་པ་མངོན་དུ་གྱུར་པ་སྟེ་དཔེ་གོང་བཞིན། ཤེར་དབང་གི་ས་
དྲུག་ནི། རྒྱུ་ཁམས་བདུད་རྩིའི་དཀྱིལ་འཁོར་ལ་འབྲས་བུ་ཆོས་སྐུ་རང་བཞིན་ལྷུན་གྲུབ་སྟེ་
དེའི་ས་བོན་གནས། དཔེ་གོང་བཞིན། དེ་ལ་ཤེར་དབང་བསྐུར་བ་ནི། དབང་དེའི་ངོ་སྐལ་
གྱི་འབྲས་བུ་ས་བོན་ནུས་ལྡན་དུ་ཐེབས་པས་དབང་ལས་ཐོབ་པ་ཞེས་བྱ། དཔེ་གོང་བཞིན།
དེའི་བྱེད་ལས་སམ་དཀྱིལ་འཁོར་འཁོར་ལོ་སྒོམ་པ་ནི། ལམ་ལ་གོམས་པ་སྟེ་དཔེ་གོང་
བཞིན། དེ་ལས་ལྟ་བ་ཡས་འབབ་དགའ་བཞི་སྐྱེས་པ་ནི། ལྟ་བ་ལ་ཉམས་སུ་མྱོང་བ་སྟེ་
དཔེ་གོང་བཞིན། དེ་ལས་ཤེར་དབང་ས་གཉིས་ལ་གྲུབ་མཐའ་བདེ་སྟོང་རྒྱ་ཆུང་བའི་རྟགས་
གསུམ་འཆར་བ་ནི་གྲུབ་མཐའ་ལ་རྟགས་སུ་འཆར་བ་སྟེ། དཔེ་གོང་བཞིན། དེ་ལས་
འབྲས་བུ་ཆོས་སྐུ་ཐོབ་པ་ནི་འབྲས་བུ་ལ་དོན་མ་ལུས་པ་མངོན་དུ་གྱུར་པ་སྟེ་དཔེ་གོང་
བཞིན། དབང་བཞི་པའི་དྲུག་ནི། རྒྱུ་རླུང་གི་དཀྱིལ་འཁོར་ལ། འབྲས་བུ་ངོ་བོ་ཉིད་སྐུའི་ས་
བོན་རང་བཞིན་ལྷུན་གྲུབ་ཏུ་གནས། དཔེ་གོང་བཞིན། དེ་ལ་དབང་བཞི་པ་བསྐུར་བ་ནི་
དབང་དེའི་ངོ་སྐལ་གྱི་འབྲས་བུ་ངོ་བོ་ཉིད་སྐུའི་ས་བོན་ནུས་ལྡན་དུ་ཐེབས་པས་དབང་ལས་
ཐོབ་པ་ཞེས་བྱ་སྟེ། དཔེ་གོང་བཞིན། དེའི་བྱེད་ལས་རྡོ་རྗེ་རྦ་རླབས་ཀྱི་ལམ་སྒོམ་པ་ནི་ལམ་
ལ་གོམས་པ་སྟེ་དཔེ་གོང་བཞིན། དེ་ལ་ལྟ་བ་མས་བརྟན་དགའ་བཞི་སྐྱེས་པ་ནི་ལྟ་བ་ལས་
ཉམས་སུ་མྱོང་བ་སྟེ་དཔེ་གོང་བཞིན། དེ་ལས་དབང་བཞི་པ་ས་ཕྱེད་ལ་གྲུབ་མཐའ་བདེ་
སྟོང་རྒྱ་ཆེ་བའི་རྟགས་གསུམ་ཤར་བ་ནི་གྲུབ་མཐའ་ལ་རྟགས་སུ་ཤར་བ་སྟེ་དཔེ་གོང་བཞིན།
243



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
དེ་ལས་འབྲས་བུ་ངོ་བོ་ཉིད་སྐུ་ཐོབ་པ་ནི་འབྲས་བུ་ལས་དོན་མ་ལུས་པ་མངོན་དུ་གྱུར་པ་དེ་
དཔེ་གོང་བཞིན། དེ་རྣམས་ཅུང་ཟད་ཕྱེ་ན། བུམ་དབང་གི་ལམ་སོགས་ལྔའི་དང་པོ། ལམ་
ལ་ཕྱི་ནང་བསྐྱེད་རིམ་གཉིས་ཡོད་ཀྱང་། དངོས་བསྟན་གྱི་གཙོ་བོ་ནང་བསྐྱེད་རིམ་ཡིན་པ་
ལ་དགོངས། གཉག་མར་ཞལ་ཤེས་སུ་འཕངས་པ་དེ་ཡིན། ཕྱི་བསྐྱེད་རིམ་ལ། རྒྱས་པར་
ཚུལ་བཅུའམ་བཅོ་ལྔ་ཡོད་པ་དེ། རྒྱུད་ཀྱི་སྐབས་ལས་ཤེས། འདིར་རྒྱས་འབྲིང་བསྡུས་
གསུམ་ལས། རྒྱས་པ་མངོན་རྟོགས་ཡན་ལག་བཞི་བ། མཚོ་སྐྱེས་དང་ཚུལ་མཚུངས་ཤིང་
ཁྱད་པར་ཅུང་ཟད་དང་བཅས་པ། འབྲིང་པོ་ཡན་ལག་དྲུག་པ་སོགས་ཌོམ་བྷི་ལུགས་དང་
མཚུངས་ཤིང་ཁྱད་པར་ཅུང་ཟད་དང་བཅས་པ། བསྡུས་པ་ལ་སྔོན་འགྲོ་ལྷ་མོ་བརྒྱད་ཀྱི་
མཆོད་པ། སེམས་བསྐྱེད། ཚད་མེད་བཞི། ཡེ་ཤེས་ཚོགས་བསག །དེ་ནས་སྟོང་པའི་ངང་
ལས། སྲུང་འཁོར། དུར་ཁྲོད། གཞལ་ཡས་ཁང་རྣམས་སྐད་ཅིག་གིས་བསྐྱེད། དབུས་སུ་
རྒྱུ་རྡོ་རྗེ་འཛིན་པ་སྐད་ཅིག་གིས་གསལ་གདབ། མཁའ་གསང་བྱིན་རླབས། འཁོར་གྱི་ལྷ་
མོ་དབྱུང་། རྒྱུ་རྡོར་འཛིན་ཞུ། གླུས་བསྐུལ། འབྲས་བུ་རྡོར་འཛིན་བཞེངས། ཡེ་ཤེས་པ་སྤྱན་
དྲངས་བསྟིམས་པའི་རྐྱེན་གྱིས་ལུས་དཀྱིལ་གསལ་གདབ། དེ་ལྟ་བུའི་རྒྱས་འབྲིང་གཉིས།
རྐྱང་པར་སྒོམ་ཡང་བཏུབ། ལུས་དཀྱིལ་དང་སྦྲེལ་ནས་བསྒོམ་ཡང་ཆོག །བསྡུས་པ་ནི།
ལུས་དཀྱིལ་དང་སྦྲེལ་ནས་སྒོམ་པ་ལས་རྐྱང་པར་སྒོམ་པ་མི་རུང་གསུངས། ནང་དཀྱིལ་ནི་
ཕྱི་དཀྱིལ་དང་སྦྲེལ་བའམ། རྐྱང་པར་སྒོམ་ཡང་རུང་བས། ཕྱི་དཀྱིལ་དང་སྦྲེལ་ན། རྒྱས་
འབྲིང་བསྡུས་གསུམ་གྱི་ཡེ་ཤེས་པ་བསྟིམས་པའི་རྐྱེན་བྱས་ནས་གསལ་འདེབས། མ་
སྦྲེལ་ན། ཐུན་མཚམས་ཀྱི་ལྷར་གསལ་བའི་ཐུགས་ཀ་ནས་འོད་ཟེར་འཕྲོས། ཚོགས་ཞིང་
སྤྱན་དྲངས་ཏེ་རང་ལ་ཐིམ་པའི་རྐྱེན་གྱིས་གསལ་འདེབས་པ་ཡིན་ནོ། །འདི་ལ་གཞན་གྱི་
ལོག་རྟོག་བསལ་བ་ནི། བོ་དོང་པ་ན་རེ། འདིར་ལུས་དཀྱིལ་གཙོར་བྱེད་པ་གསུང་ངག་གི་
དགོངས་པ་མ་ཡིན་ཏེ། ལུས་དཀྱིལ་ནི་གཙོ་བོར་རྫོགས་རིམ་གྱི་རྟེན་ཡིན་པའི་ཕྱིར་དང་།
244



གཞུང་བཤད་ཟིན་བྲིས་རྩོམ་འཕྲོ་ཅན།
འདི་ལ་བརྟེན་པའི་ཡེ་ཤེས་ཀྱང་རང་བྱུང་གི་ཡེ་ཤེས་སོགས་པ་ཉིད་དུ་འགྱུར་བའི་ཕྱིར།
ཞེས་པའི་སྐྱོན་བརྗོད་པ་དང་། ཡང་པཎ་ཆེན་ན་རེ། ཁ་ཅིག་འདིར་ཡེ་ཤེས་པ་དགུག་
གཞུག་སོགས་མི་བྱེད་པའི་རྒྱུ་མཚན། རང་ལས་ལྷག་པའི་ཡེ་ཤེས་པ་མེད་པ་སོགས་
གསུངས་སོ། །དེ་ནི་མི་འཐད་དེ། སྔར་ཡེ་ཤེས་པ་སྤྱན་དྲངས་ནས་བསྟིམས། དེའི་རྐྱེན་
གྱིས་ལུས་དཀྱིལ་གསལ་བཏབ་པ་དང་འགལ་བའི་ཕྱིར་དང༌། རང་ལས་ལྷག་པའི་ཡེ་ཤེས་
པ་མེད་ན་ལམ་སྒོམ་པ་དོན་མེད་པའི་ཕྱིར་རོ། །ཞེས་སྐྱོན་འདོམས་པར་མཛད་དོ། །
སྐྱོན་དང་པོ་ནི། རང་ལ་སྙན་བརྒྱུད་ཟབ་མོའི་གདམས་པ་ཐུགས་སུ་མ་བྱོན་པར་
རིགས་པ་ལྟར་སྣང་གིས་སྐྱོན་བརྗོད་པར་སྣང་སྟེ། འདིར་ནི། རྗེ་བཙུན་རྡོ་རྗེ་བདག་མེད་མ།
བི་རཱུ་པ་དང་། བི་རཱུ་པ་ནས་ཤར་ཕྱོགས་ནག་པོ་པ་དང་། བླ་མ་ས་སྐྱ་པ་ཆེན་པོ་སོགས།
གོང་མ་གོང་མའི་ཞལ་ནས་སྙན་དུ་བརྒྱུད་པའི་སྙན་བརྒྱུད་བཀོད་པ་ཡིན་གྱི། མཁས་རློམ་
གཞན་དག་གི་སྤྱོད་ཡུལ་མ་ཡིན་པའི་ཕྱིར་དང་། སུན་འབྱིན་དེ་ལ་ཡང་འབྲེལ་ཅུང་ཟད་
ཀྱང་མེད་དེ། གཙོ་བོར་རྫོགས་རིམ་གྱི་རྟེན་ཡིན་པས། བུམ་དབང་གི་ལམ་བསྐྱེད་རིམ་མ་
ཡིན་དགོས་གསུངས་པ་ནི་མཁས་པའི་བཞད་གད་ཡིན་པའི་ཕྱིར་ཏེ། ཕྱི་བསྐྱེད་རིམ་ཡང་།
བུམ་དབང་གི་ལམ་མ་ཡིན་པར་ཐལ་ཏེ། གཙོ་བོར་རྫོགས་རིམ་གྱི་རྟེན་ཡིན་པའི་ཕྱིར་ཏེ།
བསྐྱེད་རྫོགས་གཉིས་མེ་ཏོག་དང་མེ་ཏོག་གི་དྲི་ལྟར་རྟེན་དང་བརྟེན་པར་བརྟག་པ་གཉིས་
པ་ལས་བཤད་པའི་ཕྱིར་རོ། །སྐྱོན་གཉིས་པ་དེ་ལ་བརྟེན་པའི་ཡེ་ཤེས་རང་བྱུང་གི་ཡེ་ཤེས་
ཡིན་པའི་ཕྱིར་གསུངས་པ་ནི། གནད་ཅི་ཡང་མ་དགོངས་པ་སྟེ། ལུས་དཀྱིལ་སྤྱན་དབུས་མ་
ལ་སེམས་བཟུང་བས་གཙོ་བོར་ལྟ་བ་ངོ་བོ་ཉིད་གསུམ་སྐྱེ་ཞིང་། ལུས་རྩ་དབྱིབས། རྣམ་པ་
བདེ་བ། རང་བཞིན་གསལ་བ། ངོ་བོ་ཟུང་འཇུག །ཅེས་པའི་གནད་ཐུགས་ལ་ཤར་བ་
རྣམས་ལ། ལམ་དེ་ལ་བརྟེན་ནས་དབང་བཞི་ཀའི་ལྟ་བ་ཉམས་སུ་མྱོང་དུ་རུང་བས་ལམ་
འཇུག་ཟློག་ཏུ་འགྱུར་ཞེས་པ་འདི་གསུང་ངག་རིན་པོ་ཆེའི་གནད་རྨད་དུ་བྱུང་བ་ཡིན་པའི་
245



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཕྱིར་རོ། །
སྐྱོན་གསུམ་པ། ལུས་དཀྱིལ་ལ་ཡེ་ཤེས་པ་གཞུག་དགོས་པའི་སྒྲུབ་བྱེད། སྔར་ཡེ་
ཤེས་པ་སྤྱན་དྲངས་ནས་བསྟིམས་པའི་རྐྱེན་གྱིས་ལུས་དཀྱིལ་གསལ་བཏབ་པ་ཡིན་པའི་
ཕྱིར་གསུངས་པ་ནི། མཁས་པའི་མཁྱེན་ཡངས་ལ་རྣམ་དཔྱོད་ཀྱི་རི་མོ་ཅི་ཡང་མ་ཤར་བ་སྟེ།
སྔར་གྱི་ཡེ་ཤེས་པ་དེ་ཕྱི་དཀྱིལ་ལ་སྤྱན་དྲངས་བསྟིམས་པའི་རྐྱེན་གྱིས་ལུས་དཀྱིལ་གསལ་
གདབ་པ་ཡིན་གྱི། ལུས་དཀྱིལ་ལ་སྤྱན་དྲངས་ནས་བསྟིམས་པ་མ་ཡིན་པའི་ཕྱིར། འདིའི་
ལན་ལ། མཁས་པ་རྡོ་རྗེ་རྒྱལ་མཚན་པས། དེ་མི་འཐད་དེ། སྔར་ཡེ་ཤེས་པ་སྤྱན་དྲངས་
ནས་བསྟིམས་ཀྱང་། ཕོ་བྲང་གི་ལྷ་བརྒྱ་ལྔ་བཅུ་རྩ་བདུན་གྱི་རྣམ་པར་སྤྱན་དྲངས་ནས་
བསྟིམས་པ་མེད་པའི་ཕྱིར་གསུངས་པའང་གནད་ཅུང་ཟད་མ་དགོངས་ཏེ། རྣམ་འགྲེལ་ཟླ་
རྒྱལ་མ་སོགས་འགའ་ཞིག་ལས། ཕྱི་དཀྱིལ་དང་མ་འབྲེལ་བར་ལུས་དཀྱིལ་གསལ་
འདེབས་པའི་ཚེ། ཐུན་མཚམས་ལྷའི་ཐུགས་ཀ་ནས། ཕོ་བྲང་ལྷ་བརྒྱ་ལྔ་བཅུ་རྩ་བདུན་སྤྱན་
དྲངས་ནས་བསྟིམས་ཏེ། ལུས་དཀྱིལ་གསལ་འདེབས་པ་ཡང་བཤད་འདུག་མོད། དེ་ཡང་
གོང་བཞིན། ཐུན་མཚམས་ལྷ་ལ་བསྟིམས་ནས་ལུས་དཀྱིལ་གསལ་གདབ་པ་ཡིན་གྱི།
ལུས་དཀྱིལ་བསྐྱེད་ཟིན་པ་དེ་ལ་བསྟིམས་པ་མ་ཡིན་པའི་ཕྱིར། བོ་དོང་པའི་སྐྱོན་བཞི་པ།
རང་ལས་ལྷག་པའི་ཡེ་ཤེས་པ་མེད་ན། ལམ་སྒོམ་པ་དོན་མེད་གསུངས་པའི་སྐྱོན་དེ་ཡང་།
ཟབ་མོའི་གནད་མ་དགོངས་པར་རྟོག་གེའི་རིགས་པ་ལྟར་སྣང་ཙམ་སྟེ། འདིར་དོན་ནི། རྡོ་
རྗེ་ལུས་ལ། ཕོ་བྲང་ལྔའི་ལྷ་ཚོགས་རང་བཞིན་ལྷུན་གྲུབ་ཀྱི་ཚུལ་གྱིས་གནས་པ་དེ། ཡེ་
ཤེས་པ་བཅུག་པའི་རྟེན་བྱས་ནས་ལྷ་གསལ་བཏབ། བཏབ་པ་བཞིན་རྣལ་འབྱོར་པའི་
ཉམས་སྣང་ལ། ཕོ་བྲང་ལྔའི་ལྷ་ཚོགས་སུ་འཆར་བས་ཉམས་མྱོང་ཚད་མས་གྲུབ་པའི་ཡིད་
ཆེས་ཀྱི་ངེས་པ་དེ་ཙམ་ལ་བརྟེན་ནས། རང་ལྷ་དམ་ཚིག་པ་དེ་ལས་ལྷག་པའི་ཡེ་ཤེས་པ་
ཆེད་དུ་གཞུག་མི་དགོས་ཞེས་པའི་དོན་དུ་སྣང་བའི་ཕྱིར་ཏེ། རྡོ་རྗེའི་ཚིག་ལས། ནང་གི་
246



གཞུང་བཤད་ཟིན་བྲིས་རྩོམ་འཕྲོ་ཅན།
མཁའ་འགྲོ་ལྔ་དང་། དེ་བཞིན་གཤེགས་པའི་སྐུ་ལྔ་བྱང་ཆུབ་སེམས་དཔའི་རྟེན་འབྲེལ་
མཛད་པས་དངོས་གྲུབ་རྣམས་རང་ལས་འབྱུང་བར་ཤེས་ཤིང་ཤེས་པས་དེ་ཞིང་རྩོལ་བའི་བློ་
སེལ་ཏོ་ཞེས་པས་དེ་ལྟར་བསྟན་ཅིང་། ཁྱེད་རང་གིས་ཀྱང་དེ་ལྟར་བཤད་པས་དེ་ལའང་
ལམ་སྒོམ་པས་དོན་མེད་པའི་སྐྱོན་འཕེན་ན། རང་གིས་རང་ལ་མཚོན་བསྣུན་པར་སྣང་བའི་
ཕྱིར་རོ། །
གཞུང་བཤད་རྣམས་ལས་བཤད་ཚུལ་མི་འདྲ་བ་ཅུང་ཟད་སྨོས་ན། སྲས་དོན་མ།
རང་ཉིད་ལྷ་གསལ་བའི་ཐུགས་ཀའི་ཧཱུྃ་གི་འོད་ཀྱིས་ལྷག་པའི་ལྷ་བླ་མ་དང་ཐ་མི་དད་པ་
སྤྱན་དྲངས། མཆོད་པས་མཆོད། སྤྱི་བོ་ནས་ཐིམ་པའི་རྐྱེན་བྱས་ནས་མུན་ཁུང་དུ་མར་མེ་
བཏང་བ་བཞིན། རྟེན་དང་བརྟེན་པ་སྐད་ཅིག་གིས་བསྐྱེད་ནས་གསལ་འདེབས་པ་ནི།
རྐང་མཐིལ་རྡོ་རྗེའི་ས་གཞི་ཞེས་སོགས་དང་། དེ་ནས་ཕོ་བྲང་ལྔའི་ལྷ་རྣམས་ལྟེ་བ་ནས་
རིམ་བཞིན་བསྐྱེད་པའི་ཚེ། ཨ་ལས་ཁཾ་ལས་ཞེས་སོགས་གསུངས་ཀྱང་། ས་བོན་ལས་
བསྐྱེད་པར་འཁྲུལ་བར་མི་བྱ་སྟེ། གོང་དུ་རྟེན་དང་བརྟེན་པ་སྐད་ཅིག་གིས་གསལ་འདེབས་
ཞེས་བཤད་པས་སོ། །བཞུགས་ཚུལ་ཡབ་རྣམས་གཡས་བརྐྱང་དང་། ཡུམ་རྣམས་གཡོན་
བརྐྱང་གི་གར་སྟབས་དང༌། ལྷ་ཐམས་ཅད་ལ་རུས་རྒྱན་ཁོ་ན་བཤད་ཅིང་མགྲོན་ཐབས་ཀྱི་
ལྷ་མ་བཤད། གཙོ་བོ་མི་བསྐྱོད་པའི་ཧཱུྃ་གིས་དབང་ལྷ་སྤྱན་དྲངས། མཐར་ཕོ་བྲང་ལྔའི་ལྷ་
སོ་སོ་ལ་རིགས་ལྔའི་རྒྱས་འདེབས་པར་བཤད། དགའ་ཐེང་མར། དབང་གི་ཚེ། དེ་ཡང་
སློབ་དཔོན་གྱིས་སྙིང་རྗེས་ཀུན་ནས་བསླངས་ནས། གཏོར་མ་གཅིག་ལ་བརྟེན་ནས་དབང་
དེ་རྣམས་ཀྱི་དོན་བཤད་པས་ཀྱང་། དབང་ཐོབ་སྟེ་བཤད་པའི་སྣོད་དུ་རུང་ངོ༌། །ཞེས་དང་།
ཡང་ལུས་ལ་དཔྲལ་བ་དང་འཁོར་ལོ་དྲུག་ཡོད་ཀྱང་། ཕོ་བྲང་ལྔ་ལས་མེད་པ་ནི། དཔྲལ་སྤྱི་
གཉིས་སྦྱང་བྱ་ཐ་དད་ཀྱང་། སྦྱོང་བྱེད་རྣམ་སྣང་གཅིག་གིས་ཆོག་གསུངས། ཞེས་དང༌།
ཡང་། སྤྱིར་རྣལ་འབྱོར་བླ་མེད་ལ་མི་བསྐྱོད་པ་ཆོས་དབྱིངས་ཡེ་ཤེས་སུ་བྱེད་པ་ལ། འདིར་
247



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
མི་བསྐྱོད་པས། མེ་ལོང་ལྟ་བུའི་ཡེ་ཤེས་སུ་བྱེད་པ་ནི་རྣལ་འབྱོར་རྒྱུད་དང་མཐུན་ཏེ་ཞེས་ཕོ་
བྲང་གསལ་འདེབས་ཀྱི་ཚེ། མི་བསྐྱོད་པས་དང་མེ་ལོང་ལྟ་བུའི་ཡེ་ཤེས་སྦྱར་འདུག་ཀྱང་།
དབང་གི་ཚེ་མི་བསྐྱོད་པ་དང་མཐུན་ཞེས་སྦྱར་ནས་བཤད། ལྡན་བུ་མར། ལུས་དཀྱིལ་
བསྐྱེད་པའི་ཚེ། སྭ་བྷ་ཝས་སྟོང་པར་སྦྱངས་ནས་ལུས་དཀྱིལ་བསྐྱེད། ལྷ་རྣམས་ཉི་ཟླ་ཁ་
སྦྱོར་གྱི་བར་དུ་ཧཱུྃ་དང་ཨོ་སོགས་ལས་བསྐྱེད་པར་བཤད་པ་ནི་མི་འདྲ་བའི་ཁྱད་པར་ཆེན་
པོའོ། །གཉག་མར། ལྷ་གཞན་རྣམས་ལ་རུས་རྒྱན་ཁོ་ན་དང༌། རིན་འབྱུང་ལ་རུས་རྒྱན་དང་
རིན་པོ་ཆེའི་རྒྱན་གཉིས་བཤད་པ་ནི། གཱ་ཡ་དྷ་རའི་གཟིགས་སྣང་ཡིན་གསུངས། ཞུས་
བྱས་མར་ཡང་རྒྱན་དེ་བཞིན་བཤད། སྲས་དོན་མར་ཐམས་ཅད་རུས་རྒྱན། བནྡྷེ་མ། ཀློག་
ཀྱང་མ། ཡུམ་དོན་ལ་སོགས་ལས་ལྷ་ཐམས་ཅད་ལ་རུས་རྒྱན་དང་རིན་པོ་ཆེ་གཉིས་ཀ་
བཤད་ཁོ་ན་བཤད། ལམ་བསྐྱེད་རིམ་བསྒོམས་པ་ལ་བརྟེན་ནས་ལྟ་བ་ངོ་བོ་ཉིད་གསུམ་
སྐྱེ་སྟེ། དེ་ལ་གཉིས། མཉམ་གཞག་དང་རྗེས་ཐོབ་ཀྱི་ལྟ་བ་ངོ་བོ་ཉིད་གསུམ་མོ། །དང་པོ་ནི།
སྤྱན་དབུས་ཀྱི་རྣམ་པ་གསལ་བ་ཙམ་ལས། རྣམ་རྟོག་གི་འཇུག་པ་གཞན་རྒྱུན་ཆད་པས་
སྣང་ཕྱོགས། སྤྱན་གྱི་རྣམ་པ་ཡང་མི་གསལ་བར་སྟོང་ཉམས་འབའ་ཞིག་འཆར་བས་སྟོང་
ཕྱོགས། འོད་གསལ་གྱི་རྟགས་ཅི་རིགས་པ་འཆར་བ་ནི་ཟུང་འཇུག་གོ །
གཉིས་པ་ནི། མཉམ་གཞག་གི་ལྟ་བའི་རྩིས་ཟིན་པས། རྗེས་ཐོབ་ཏུ་ཡང་། མཉམ་
གཞག་སོ་སོ་དང་རྗེས་སུ་མཐུན་པའི་ཉམས་ཤར་བ་དེའོ། །ལྟ་བ་དེ་ཟེར་རེ་ལ། མ་རིག་
པའི་སྣང་བ་ལས་ལྡོག་པའི་ཆོས་ཅན་ནོ། །ཡིད་ཀུན་བཏགས་དང་བྲལ་བའི་ཆོས་ཉིད། དེ་
གཉིས་ངོ་བོ་གཅིག་ལ་ལྡོག་པ་ཐ་དད་ཅེས་པའི་གནད་གཞུང་བཤད་སྤྱི་ཁྱབ་ཏུ་འདི་ལྟར་
འཆད་དེ། སྤྱན་དབུས་མར་གསལ་ཙམ་དེ་ལ་མ་རིག་པའི་སྣང་བ་ལས་ལོག་པའི་ཆོས་ཅན།
རྣམ་རྟོག་གཞན་གྱིས་འཇུག་པ་རྒྱུན་ཆད་པའི་ཆ་ནས་ཡིད་ཀུན་བཏགས་དང་བྲལ་བའི་
ཆོས་ཉིད་ཅེས་བྱ་ལ། དེ་ལྟ་བུ་དེ་སྤྱན་དབུས་མར་གསལ་ཙམ་གྱིས་གསལ་རིག་དེ་ག་ལ་
248



གཞུང་བཤད་ཟིན་བྲིས་རྩོམ་འཕྲོ་ཅན།
ལྡོག་ཆས་ཕྱེ་བ་ཡིན་པས་ངོ་བོ་གཅིག་ཡིན། དེ་ཡང་ཇོ་མོ་ལྷ་རྩེ་མས། སྒོམ་ཡང་འཁྲུལ་པ་
མི་འཇིག་པ། །ཐད་ཀའི་ཆོས་ཉིད་མ་གོ་འམ། །ཞེས་གསུངས་པ་ལྟར། གྲུབ་མཐའ་སོ་སོའི་
འདོད་པའི་ཆོས་ཅན་དང་ཆོས་ཉིད་ལྟ་བུ་མ་ཡིན་པར། སྒོམ་རྟོག་མེད་ཀྱི་ཆ་དེ་ཙམ་ལ་ཐད་
ཀའི་ཆོས་ཉིད་ཅེས་མིང་བཏགས་པ་ཡིན་གསུངས། ཐུན་མོང་མ་ཡིན་པའི་འཆད་ཚུལ་ནི་
ལོགས་སུ་ཤེས། དེ་ལྟར། ལམ་བསྐྱེད་རིམ་སྒོམ་པ་ལས། ལྟ་བ་ངོ་བོ་ཉིད་གསུམ་གང་
ཉམས་སུ་མ་མྱོང་ན་ཚོགས་ལམ་རང་རྐྱང་དུ་ཤོར་བ་བྱ་བ་ཡིན་པས་རྣལ་འབྱོར་པའི་གྲངས་
སུ་མི་འགྲོ། དེ་གང་རུང་སྐྱེས་ན། སྦྱོར་ལམ་དྲོད་ཀྱི་སྣེ་ཟིན། ཚོགས་སྦྱོར་ཟུང་དུ་འབྲེལ་
བས་རྣལ་འབྱོར་པའི་མིང་ཐོབ། རྣལ་འབྱོར་པ་དེ། སྣང་ཕྱོགས་སྟོང་ཕྱོགས་གཉིས།
ཉམས་སྐྱོན་ཅན་ཡིན་ཀྱང་། ཟུང་འཇུག་ཉམས་སྐྱོན་མད་ཡིན་པས་མཚོན་བྱེད་དེའི་ཕྱག་
ཆེན་དུ་ངོ་སྤྲད་དེ་སྐྱོང་བའི་ཚེ། བུམ་དབང་གཙོ་བོར་བྱེད་དཔེའི་དབང་བཞི་ཐུན་བཞི་
སོགས་སུ་བླང་། དྲོད་ཆུང་ངུ་ཐོབ་ནས་ཀུན་འདར་གསང་སྤྱོད། འབྲིང་ཐོབ་ནས་མངོན་
སྤྱོད། ཆེན་པོ་ཐོབ་ནས་ཕྱོགས་ལས་རྣམ་རྒྱལ་གྱི་སྤྱོད་པ་སྤྱད་པས་རབ་ཚེ་འདི་ལ་གྲུབ་
མཐའ་སྙོགས། འབྲིང་འཆི་ཁར་གྲུབ་མཐའ་སྙོགས། ཐ་མར་བར་དོར་གྲུབ་མཐའ་སྙོགས།
ཐ་མའི་ཐ་མ་སྐྱེ་རྒྱུད་ནས་སྙོགས། དེ་ཡང་ཚེ་འདིར་སྙོགས་པ་ལ་རླུང་འཁྲུལ་འཁོར་གཙོ་ཆེ།
འཆི་ཁར་སྙོགས་པ་ལ་འདའ་ཀ་མ་གཙོ་ཆེ། བར་དོར་སྙོགས་པ་ལ་དྲན་པ་གཙོ་ཆེ། དེ་ལྟ་
བུ་དེ་ཡང་། ཚེ་འདིར་གྲུབ་མཐའ་སྙོགས་ན་འདའ་ཀ་མ་མི་དགོས་ཏེ། རྟེན་གང་ཟག་དེ་
ཐེག་ཆེན་འཕགས་པ་ཡིན་པས་ལས་ཉོན་གྱི་འཆི་བ་མེད་པས་སོ། །
གྲུབ་མཐའ་སྙོགས་ཚུལ་ཡང་། སྣང་བ་སེམས། སེམས་སྒྱུ་མ། སྒྱུ་མ་རང་བཞིན་
མེད་པར་རྟོགས་པའི་འཁོར་འདས་དབྱེར་མེད་ཀྱི་ལྟ་བ་མངོན་དུ་གྱུར་པ་ལ་བརྟེན་ནས།
སྟོང་གསུམ་ཡུངས་འབྲུར་ཚུད་པ་ལ་ཡངས་དོག་མེད། རྩིག་པ་དང་རི་ལ་ཐོགས་པ་མེད།
གཅིག་ལ་མང་པོར་བྱེད། མང་པོ་གཅིག་ཏུ་བྱེད། བྱང་ཆུབ་སེམས་གྱེན་ལ་ལོག་པས་ཆུ་བོ་
29



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ། །
གྱེན་ལ་ཟློག །བྱང་ཆུབ་ཀྱི་སེམས་འཕོ་མེད་དུ་འཆིངས་པས། ཉི་ཟླ་སྟེང་པར་འབུག་པ་ལ་
སོགས། བུམ་དབང་ས་དྲུག་ལ་གྲུབ་མཐའ་འཁོར་འདས་དབྱེར་མེད་འདི་རྟགས་གསུམ་གྱི་
སྒོ་ནས་འཆར་བ་ཡིན་ནོ། །གྲུབ་མཐའ་མ་སྙོགས་ན་འདའ་ཀ་མ་དགོས་པས་དེ་ལ་གཉིས།
ཉམས་སུ་ལེན་པའི་དུས་དང་། ཉམས་ལེན་དངོས་སོ། །དང་པོ་ལ། ངེས་མ་ངེས་ཀྱི་འཆི་
ལྟས་གཉིས་ལས། མ་ངེས་པའི་འཆི་ལྟས་ཤར་བའི་ཚེ། ཐབས་སྣ་ཚོགས་ཀྱིས་འཆི་བ་བསླུ་
བ་ལ་འབད། མ་བསླུས་པའམ། ངེས་པའི་འཆི་ལྟས་ཤར་བའི་ཚེ། འདའ་ཀ་མའི་ཉམས་ལེན་
བྱེད་པ་ཡིན་ནོ། །དེ་ལྟར་མིན་ན། གདན་བཞིའི་རྒྱུད་ལས། དུས་ལ་བབ་ན་འཕོ་བྱ་སྟེ། །དུས་
མིན་ལྷ་ནི་གསོད་པར་འགྱུར། །ལྷ་ནི་བསད་པ་ཙམ་གྱིས་ནི། །སེམས་ཅན་དམྱལ་བར་
འཚེད་པར་འགྱུར། །ཞེས་རང་འཆི་བའི་དུས་ལ་མ་བབ་པར་འཕོས་ན་ལྷ་བསད་པའི་ཉེས་
པ་འབྱུང་གསུངས་སོ། །
གཉིས་པ་ལ། དབང་བཞི་ཐུན་མོང་བ་དང་སོ་སོའི་འདའ་ཀ་མ་ལ་གཉིས་ལས། སོ་
སོ་བ་བཞི་ལས་བུམ་དབང་གི་འདའ་ཀ་མ་ལ། སྣང་བ་བསྒྱུར་བ། འོད་ཀྱི་གོང་བུ། སྒྲས་
འཕོ་བའི་འདའ་ཀ་མ་གསུམ་ལ། སྦྱོང་བ། གོམས་པ། ལས་སྦྱར་གསུམ་གྱི་སྒོ་ནས་ཉམས་
སུ་ལེན་པ་ནི། ཁྲིད་ཀྱི་སྐབས་སུ་འབྱུང་ཞིང་ཁོ་བོ་རང་གི་ཁྲིད་ཡིག་ན་གསལ་བ་ལྟར་ཡིན་
གསུངས། འོན་ཀྱང་རྣམ་འགྲེལ་ལྡན་བུ་མར། ཡི་གེ་འབྱེད་འཇུག་གི་ཚེ་འདའ་ཀ་མ་ཞེས་
པ་གཅིག་བཤད་པ་ནི། གཞན་གོང་དང་འདྲ་བ་ལ། ལས་སྦྱར་གྱི་ཚེ། རང་ཐ་མལ་པའི་སྙིང་
ཀར། ཟླ་སྟེང་དུ་སེམས་ཀྱི་ངོ་བོ་ཡི་གེ་ཧཱུྃ་བསམ་པ་སྟེ། རླུང་ཕྱིར་འགྲོ་དང་བསྟུན་སྙིང་ཀའི་
ཡི་གེ་དེ། རང་གི་སྙིང་ཀ་ནས་འབྱེད་པ་སྟེ་ཕྱིར་བཏང་ནས། མདུན་དུ་ལྷ་དང་བླ་མ་ཐ་མི་
དད་པའི་ཐུགས་ཀའི་ཡི་གེ་ཧཱུྃ་དེ་ལ་འཛུད་པ་སྟེ་བསྟིམས་ནས། རླུང་ནང་དུ་འོང་དུ་མི་
གཞུག་པའོ། །འདའ་ཀ་མ་ཐེབས་ན། བར་དོ་མྱོང་དགོས་པས། བར་དོ་སྦྱོང་བྱེད་བུམ་
དབང་གི་ལམ་གྱི་ཉམས་ལེན་ཞིག་ཡོད་པ་ཡང་ཁྲིད་ཡིག་ཏུ་གསལ། དེས་ན། བུམ་དབང་
25)



གཞུང་བཤད་ཟིན་བྲིས་རྩོམ་འཕྲོ་ཅན།
ས་དྲུག །གསང་དབང་ས་བཞི། ཤེར་དབང་ས་གཉིས། དབང་བཞི་པ་ས་ཕྱེད་པ་རྣམས་
རིམ་པས་བསྒྲོད་ནས་སངས་རྒྱས་པའི་ཚེ། རྟེན་དཀྱིལ་འཁོར་བཞི། རགས་པའམ། སྙིགས་
མའམ། གཟུང་འཛིན་འཁྲུལ་པའི་འགྲོས་རྣམས་ཅིག་ཅར་དུ་ཐིམ་ནས། རྩའི་དྭངས་མ་
རྣམས་རྩ་གནས་གྱུར་སྤྲུལ་པའི་སྐུ་ཞེས་བྱ་བ་དེར་འཚང་རྒྱ་བ་ཡིན་ནོ། །དེ་ལྟར་བུམ་དབང་
ས་དྲུག་ཅེས་སོགས་ཀྱང་། བུམ་དབང་ཁོ་ནའི་བསྒྲོད་པ་མ་ཡིན་གྱི། བུམ་དབང་གིས་ཉེར་
ལེན་བྱས་གཞན་གསུམ་གྱིས་ལྷན་ཅིག་བྱེད་རྐྱེན་བྱས་པ་ལ་བརྟེན་ནས་དེ་སྐད་ཅེས་བྱ་སྟེ།
ས་གཞན་གསུམ་ལའང་དེས་མཚོན་པ་ཡིན་ནོ། །
གསང་དབང་གི་ལྔ་པ་ནི། རྒྱུ་ལ་གནས་པ་རྩ་ཡི་གེ་དེ། གསང་དབང་གིས་སྨིན་པར་
བྱས། ལམ་གཏུམ་མོ་ཙཎྜ་ལི་སྒོམ་པ་ལ་སྔོན་འགྲོ་སྦྱང་བ་གསུམ། གནད་ལ་དབབ་པ་
གསུམ། སྒོམ་པ་གསུམ་ཚར་བར་བྱས་ནས། དངོས་གཞི་ཁྱབ་བྱེད་མན་ངག་གི་གནད།
རླུང་སྦྱོར་བདུན། ཁྱབ་བྱ་མན་ངག་གི་གནད། གཏུམ་མོའི་དམིགས་པ་གཉིས་ལས། ཕྱི་
མ་ལ། གསུམ་ལས་ཕྱེ་བའི་དགུ་དང༌། དགུ་ལས་ཕྱེ་བའི་བཅོ་བརྒྱད་འབྱུང་སྟེ། འཁོར་ལོ་
ལ་མ་བརྟེན་པ་དང་། འཁོར་ལོ་ལ་བརྟེན་པ་དང་། གཞན་མན་ངག་གི་གནད་ལ་བརྟེན་པ་
དང་གསུམ་གྱི། དང་པོ་ལ། མར་མེ་གསོ་བ། ཚངས་པའི་ཐོག །རྩའི་རྣལ་འབྱོར། སྲུབ་
ཤིང་གི་འཁོར་ལོ། ཐིག་ལེའི་རྣལ་འབྱོར་ཏེ་ལྔ། གཉིས་པ་ལས། འཁོར་ལོ་གཅིག་ལ་
བརྟེན་པ། གཉིས་པ་ལ་བརྟེན་པ། བཞི་པ་ལ་བརྟེན་པ་སྟེ་གསུམ། ཕྱི་མ་གཅིག་ཏུ་བྱས་
པའི་དགུ །དགུ་པོ་དེའི་ཐིག་ལེའི་རྣལ་འབྱོར་ལ་བཞིར་ཕྱེ། ཕྱི་མ་ལ་བདུན་དུ་བྱ་སྟེ། མེ་
དམིགས་བཅོ་བརྒྱད། བཅོ་བརྒྱད་པོ་དེ་ཡང་བཞིར་འདུས་ཏེ། ཁྱད་པར་གྱི་ཙཎྜ་ལི།
གཏུག་པོ་ཙཎྜ་ལི། གང་བ་ཙཎྜ་ལི། གཅེར་བུ་ཙཎྜ་ལིའོ། །དེ་ཡང་འཁོར་ལོ་ལ་མ་བརྟེན་
པའི་མར་མེ་གསོ་བ། ཚངས་པའི་ཐོག །འཁོར་ལོ་གཉིས་ལ་བརྟེན་པའོ། ། །
བཞི་པ་བརྟེན་པ་བཞི་ནི། ཁྱད་པར་གྱི་ཙཎཱ་ལི་སྟེ་འབར་འཛག་ལ་བསྣུན་པས་སོ། །
251



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
རྩའི་རྣལ་འབྱོར་དང་སྲུབ་ཤིང་གི་འཁོར་ལོ་གཉིས་ནི་སྟུག་པོ་ཙཎཱ་ལི་སྟེ། རྩ་ཡི་གེ་ཙམ་ལ་
དམིགས་པས་སོ། །ཐིག་ལེའི་རྣལ་འབྱོར་བཞི་ནི་གང་བ་ཙཎྜ་ལི་སྟེ་ཐིག་ལེ་ལ་དམིགས་
པས་སོ། །ལྷག་མ་བརྒྱད་ནི་གཅེར་བུ་ཙཎཱ་ལི་སྟེ། མེ་འབར་བ་ཙམ་ལ་དམིགས་པས་སོ། །
དེ་ལྟ་བུའི་ཁྱབ་བྱ་ཁྱབ་བྱེད་མན་ངག་རྣམས་ནི་ཁྲིད་ལས་འབྱུང་བ་བཞིན་ཁྲིད་ཡིག་ཏུ་
གསལ་ལོ། །ལམ་དེ་ལས་ཉམས་མྱོང་བའི་ལྟ་བ་ནི་བཞི་སྟེ། ཉོན་མོངས་རང་བྱུང་། རྣམ་
རྟོག་རང་བྱུང་། སྣེལ་བཞི་རང་བྱུང་། གསལ་ཞིང་ཡངས་ལ་རང་བྱུང་གི་ཏིང་ངེ་འཛིན་ནོ། །
དང་པོ་ནི། རྡོ་རྗེ་ལུས་ཀྱི་དུག་ལྔའི་རྩ་ཡིག་ཏུ་རླུང་སེམས་འདུས་པ་ལ་བརྟེན་ནས་རང་རྒྱུད་
ལ་ཉོན་མོངས་པ་ལྔ་རང་བྱུང་དུ་སྐྱེ། གཞན་རྒྱུད་ལ་ཡང་སྐྱེས་པར་སྣང་བ་དེའོ། །གཉིས་
པ་ནི། རོ་རྐྱང་གི་མས་སྣར་རླུང་སེམས་འདུས། རླུང་གཞན་དུ་འཇུག་མ་ནུས་པར། རོ་རྐྱང་
དུ་ཁོར་མོར་འཁོར་བ་ནས་རྣམ་པར་རྟོག་པའི་འཕྲོ་འདུ་རྒྱུན་མི་འཆད། གཉིད་ཀྱང་འཆག་
པ་དེའོ། །གསུམ་པ་ནི། རྐྱང་མའི་ཆ་ཤས་ཀྱི་མས་སྣར། ཁང་སྟོང་ལྟ་བུའི་རྩ་རླུང་སེམས་ཀྱི་
འདུ་འཕྲོ་ཆེར་མ་བྱས་པའི་ཞིག་ཡོད་པ་དེར། སྒོམ་སྟོབས་ཀྱིས་རླུང་སེམས་འདུས་པ་ནི།
བྱིང་རྨུགས་ཀྱི་ཉམས་འཆར་བ་དེའོ། །རེས་འགའ་རྡོ་རྗེའི་ལུས་ལ་འཕྲེད་ལ་གནས་པའི་རྩ་
ནང་དུ་རླུང་སེམས་འདུས་པ་ལས་དེ་ལྟ་བུའི་ཉམས་འབྱུང་ཞེས་པ་ཡང་སྣང་ངོ༌། །བཞི་པ་ནི།
ཟུང་འཇུག་གི་ཧཱུྃ་དུ་རླུང་སེམས་འདུས་པས་ཤེས་པ་གསལ་ཞིང་ལུས་ཡང་ལ་རྣམ་པར་མི་
རྟོག་པའི་ཏིང་ངེ་འཛིན་སྐྱེས་པ་དེའོ། །
དེ་བཞི་ལས། སྔ་མ་གསུམ་ནི་ཉམས་སྐྱོན་ཅན་ཡིན་ལ། བཞི་པ་དེ་སྐྱོན་མེད་དཔེའི་
ཡེ་ཤེས་ཡིན་པས་ཕྱག་རྒྱ་ཆེན་པོར་ངོ་སྤྲད་ནས། སྤྱོད་པས་སྐྱོང་བའི་ཚེ། ཁྲིད་ཡིག་ཚིགས་
བཅད་མར། དྲོད་ཐོབ་ནས་ནི་སྤྱོད་པས་བརྟན་བྱས་ཏེ། །ས་རྣམས་བསྒྲུབས་ནས་ཉེ་རྒྱུས་
མཚམས་སྦྱར་ཏེ། །ཞེས་སོགས་ལྟར། གསང་སྤྱོད་མངོན་སྤྱོད་སོགས་ཀྱིས་སྐྱོང་བའམ།
ཡང་ན་གསང་དབང་གཙོར་བྱས་པའི་དབང་བཞི་ཐུན་གཅིག་གིས་ལེན་པ་སོགས་བྱས་ཏེ།
སྔ
252



གཞུང་བཤད་ཟིན་བྲིས་རྩོམ་འཕྲོ་ཅན།
ཁམས་འདུས་པ་དང་པོ་ལ་སྣང་བ་དགྲར་ལངས་ཀྱི་གཉེན་པོར་སྤྱོད་ཆུང་ངུ་རྫུ་འཕྲུལ་རྐང་
བཞི་ཉམས་སུ་ལེན། འདུས་པ་བར་པར། སྟོང་པ་དགྲར་ལངས་ཀྱི་འཕྲེང་གི་གཉེན་པོར་
སྤྱོད་འབྲིང་དྲན་པ་ཉེར་བཞག་བཞི་ཉམས་སུ་ལེན། འདུས་པ་ཐ་མར། བྱིང་བ་ཆེན་པོའི་
འཕྲང་གི་གཉེན་པོར། སྤྱོད་པ་ཆེན་པོ་ཡང་དག་སྤོང་བཞི་ཉམས་སུ་ལེན། དེ་ལྟར་ཉམས་
སུ་བླངས་པས། གསང་དབང་ས་བཞི་ལ། གྲུབ་མཐའ་མ་འདྲེས་པ་ཡོངས་སུ་རྫོགས་པ་
སྙོགས་ཏེ། རྩ་ཡི་གེ་ལ་གནད་དུ་བསྣུན་པ་དང་། རིགས་དྲུག་གི་ས་བོན་མཐོང་བའི་གསང་
བ་རྟེན་འབྲེལ་བྱས་ནས། རིགས་དྲུག་གི་སྐད་མ་འདྲེས་པར་ཤེས། རང་གིས་སྐད་ཅིག་
གིས་རིགས་དྲུག་སོ་སོ་རང་རང་གི་སྐད་དུ་གོ་བས་ཡོངས་སུ་རྫོགས་པ། ཨཱ་ལི་ཀཱ་ལི་ལ་
དབང་ཐོབ་སྟེ། རིགས་དྲུག་སོ་སོའི་སྐད་ཐོས་ཚེ། དེ་དང་དེའི་བསམ་པ་ཤེས་པས་གཞན་
སེམས་ཤེས་པའི་མངོན་ཤེས་འཆར། ཚིག་གི་མཆོག་གྲུབ་སྟེ། དྲང་སྲོང་དམོད་པ་གྲུབ་པ་
དང་། འཕགས་པ་བདེན་པ་གྲུབ་པ་ལྟར། འདིར་ནང་གི་རྟེན་འབྲེལ་ཤེས་པའི་གནད་ཀྱིས།
ས་འདི་གསེར་དུ་གྱུར་ཅིག་ཅེས་བརྗོད་པ་ཙམ་གྱིས་དེ་ལྟར་འགྱུར་བ་སོགས་སོ། །སོ་སོ་
ཡང་དག་པར་རིག་པ་བཞི་ལ་དབང་འབྱོར་བས། ཚིག་སོ་སོ་ཡང་དག་པར་རིགས་པས་
ཚིག་ལ་མི་རྨོངས། དོན་སོ་སོ་ཡང་དག་པར་རིག་པས་དོན་ལ་མི་རྨོངས། ཆོས་སོ་སོ་ཡང་
དག་པར་རིག་པས་ཆོས་ཀྱི་རྣམ་གྲངས་ལ་མི་རྨོངས། སྤོབས་པ་སོ་སོ་ཡང་དག་པར་རིག་
པས་དྲི་བར་ལན་རྩོད་པ་རྩོད་ལན་སོགས་ལ་ཐོགས་པ་མེད་པ་དེའོ། །དེ་ལྟ་བུའི་གྲུབ་
མཐའ་ཚེ་འདིར་མ་སྙོགས་ན། ལས་ཉོན་གྱིས་འཆི་འཕོ་དགོས་པས་འདའ་ཀ་མའི་ཉམས་
ལེན་དགོས། དེ་ཡང་དངོས་གྲུབ་ལེན་པའི་དུས་བཞི་སྟེ་དབང་གསུམ་པའི་དུས། འཆི་ཀའི་
དུས། བར་དོའི་དུས། རྨི་ལམ་གྱི་དུས་སོ། ། །
དེས་ན། འཆི་བའི་རྐྱེན་གྱིས་མ་ལས་ཐོབ་པའི་རཀྟ་གྱེན་ལ་འགྲོ་བའི་གནད་ཀྱིས་
དམར་ལམ་གྱི་སྣང་བ་འཆར། དེ་ལྟ་བུའི་དམར་ལམ་འོད་གསལ་མ་དེ་དང་། རང་བྱུང་གི་
253



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཡེ་ཤེས་འོད་གསལ་བུ་བསྲེས་ནས་ཉམས་སུ་བླངས་པས་བར་དོ་མེད་པར་གྲུབ་མཐའ་
སྙོགས་པ་ལ་སོགས་པས་སོ། །འདའ་ཀ་མ་ཐེབས་ན་བར་དོའི་ཉམས་ལེན་ནི་བསྣམ་བྱ་
རྣམ་པ་ལྔ། ཡི་གེ་ཨཱ་ལི་ཀཱ་ལིར་འཆར་བའི་གདམས་ངག་དེའོ། །དེ་ལྟར་གསང་དབང་གི་
ལམ་ཉམས་སུ་བླངས་པས། མཐར་ཡི་གེའི་འགྲོས་ཐིམ་སྟེ་ཡི་གེ་གནས་གྱུར། ལོངས་སྤྱོད་
རྫོགས་སྐུར་སངས་རྒྱའོ། །སྐབས་འདིར་གཞན་གྱི་ལོག་རྟོག་བསལ་བ་ལ་གཉིས། རྩོད་པ་
དང་ལན་ནོ། །དང་པོ་ནི། བོ་དོང་པ་ན་རེ། ལྟ་བ་རང་བྱུང་བཞིའི་ཕྱོགས་སྔ་བཀོད་ནས།
འདི་དག་ནི་མི་འཐད་དེ། ཉོན་མོངས་པ་རང་བྱུང་དུ་སྐྱེ་པ་ཡེ་ཤེས་སུ་འགལ་བའི་ཕྱིར་དང་།
ཉོན་མོངས་པ་དང་རྣམ་རྟོག་ནི་གློ་བུར་བ་ཡིན་པས་རང་བྱུང་མ་ཡིན་པའི་ཕྱིར་དང་། ཉོན་
མོངས་པ་དང་རྣམ་རྟོག་ནི། ཏིང་ངེ་འཛིན་དང་ཡེ་ཤེས་ཡིན་པ་མི་སྲིད་ཅིང་། གལ་ཏེ་སྲིད་ན་
ཡང་། དེ་ཉིད་བྱུང་རྒྱལ་དུ་བསྐྱངས་པས་གསལ་ཞིང་ཡང་ལ་རང་བྱུང་གི་ཡེ་ཤེས་སྐྱེ་བ་ཧ་
ཅང་ཐལ་བའི་ཕྱིར་དང༌། རྣམ་རྟོག་ཁོར་ཡུག་ཏུ་འབྱམས་པ། རིག་པ་གཏན་མི་ཐུབ་པ་དེ་
འདྲ་ཏིང་ངེ་འཛིན་དུ་འགལ་བའི་ཕྱིར་དང་། གསོན་པོའི་རྩ་གནས་རྣམས་ལ། སེམས་ཀྱིས་
ཟིན་པས་ཁྱབ་པས། རླུང་སེམས་ཀྱི་འདུ་འཕྲོ་མང་བའི་རྩ་གནས་མེད་པའི་ཕྱིར། ཞེས་
སོགས་རྩོད་པར་བྱེད་དོ། །
གཉིས་པ་ལན་ལ། མཁས་པ་རྡོ་རྗེ་རྒྱལ་མཚན་པས། ཉོན་མོངས་རང་བྱུང་སོགས་
གསུམ་པོ་དེ། ཏིང་ངེ་འཛིན་མཚན་ཉིད་པ་ཡིན་ཡང་། ཡེ་ཤེས་ཞེས་པ་ནི། འབྲས་བུའི་མིང་
རྒྱུ་ལ་བཏགས་པ་ཙམ་ཡིན་པས། ཡེ་ཤེས་མཚན་ཉིད་པ་མིན་ཞེས་གསུངས་ལ། ཁོ་བོ་རང་
གི་བསམ་པའི་ཤར་ཚོད། གསུམ་པོ་དེ་ཉམས་སྐྱོན་ཅན་ཡིན་ཡང་། ཏིང་ངེ་འཛིན་དང་ཡེ་
ཤེས་མཚན་ཉིད་པ་ཡིན་ཏེ། རྟེན་དཀྱིལ་འཁོར་བཞི་ལ་གནད་དུ་བསྣུན་པའི་གསང་དབང་
གི་ལམ་བསྒོམ་པའི་ལྟ་ཉམས་ཡིན་པས་སྦྱོར་ལམ་དྲོད་ཀྱི་ཡེ་ཤེས་ཡིན་པའི་ཕྱིར་དང་།
ཉམས་སྐྱོན་ཅན་ཡིན་པས་ཡེ་ཤེས་མ་ཡིན་ན། ཡས་འབབ་དང་མས་བརྟན་གྱི་དགའ་བ་
254



གཞུང་བཤད་ཟིན་བྲིས་རྩོམ་འཕྲོ་ཅན།
དང་པོ་གསུམ་གསུམ་ཡང་ཡེ་ཤེས་མ་ཡིན་པར་ཐལ་བའི་ཕྱིར་རོ། །གནད་དེས་ན། ཞེ་སྡང་
རང་བྱུང་། འདོད་ཆགས་རང་བྱུང་གི་ཏིང་ངེ་འཛིན་སོགས་ནི་ཉོན་མོངས་པ་མཚན་ཉིད་པ་
མ་ཡིན་ཏེ། ཉོན་མོངས་པ་ཞེ་སྡང་དང་། འདོད་ཆགས་སོགས་དང་རྣམ་པ་མཚུངས་ཀྱང་།
གསང་དབང་གི་ལམ་བསྒོམས་པས། རྩ་ཡིག་ཏུ་རླུང་སེམས་འདུས་པའི་ཏིང་ངེ་འཛིན་ཡིན་
པའི་ཕྱིར་དང་། དེ་ཉིད་རང་གི་ལམ་དང་། ལམ་སྒོམ་པའི་དྲོད་རྟགས་སམ་ཏིང་ངེ་འཛིན་དུ་
མ་ཤེས་པར་སྐྱོན་ཅན་དུ་བལྟས་ན། གེགས་དང་བར་ཆད་འབྱུང་བའི་ཕྱིར་དང་། དེ་ཉིད་
རང་གི་ཉམས་མྱོང་ཏིང་ངེ་འཛིན་དུ་ངོ་ཤེས་ནས་བྱུང་རྒྱལ་གྱི་གནད་དམ། ཉམས་མྱོང་སྐྱེས་
ནས་ལྟ་བ་དག་དང་བསྲེ་ཞེས་པ་ལྟར། ལྟ་བ་འཁོར་འདས་དབྱེར་མེད་ཀྱིས་རྒྱས་བཏབ་སྟེ་
བསྒོམས་པས་ཉམས་མྱོང་སྐྱོན་མེད་སྐྱེ་བའི་གྲོགས་སུ་ཅིས་ཀྱང་འགྱུར་བའི་ཕྱིར་ཏེ།
ཉམས་སྐྱོན་ཅན་དུ་མ་ཚད། ཉོན་མོངས་པ་ཆགས་སྡང་དྲག་པོ་སྐྱེས་ཀྱང་། དེའི་རང་བཞིན་
གནས་ལུགས་ལ་ཚུལ་བཞིན་ཡིད་ཆེས་ཀྱི་ཤེས་རབ་ཀྱིས་དཔྱད་པས་ཉོན་མོངས་པ་ཆགས་
སོགས་ལས་གྲོལ་བར་ཕ་རོལ་ཏུ་ཕྱིན་པའི་གཞུང་ནས་ཀྱང་བཤད་ན། བླ་མེད་རྡོ་རྗེ་ཐེག་
པའི་ཟབ་དོན་ཉམས་ལེན་གྱི་སྐབས་སུ་ལྟ་སྨོས་ཀྱང་ཅི་དགོས་པའི་ཕྱིར། དེས་ན་ཉམས་
སྐྱོན་ཅན་བྱུང་རྒྱལ་དུ་བསྐྱངས་པས་སྐྱོན་མེད་སྐྱེ་བ་ལ་ཧ་ཅང་ཐལ་བ་འཕེན་པ་ནི་རང་ཉིད་
ལ་རྡོ་རྗེ་ཐེག་པའི་ཟབ་དོན་ཉམས་ལེན་གྱི་གནད་མེད་པར་མ་ཟད་ཕ་རོལ་ཏུ་ཕྱིན་པའི་ཟབ་
གནད་མེད་དོ་ཞེས་མཚོན་བྱེད་ཀྱི་བ་དན་དབྱུག་པའི་རྩེ་ལ་འཕྱར་བ་ཡིན་པའི་ཕྱིར་རོ། ། །
བོ་དོང་པས། ཉོན་མོངས་པའི་ཏིང་ངེ་འཛིན་བྱུང་རྒྱལ་དུ་བསྐྱངས་པས། གསལ་སྟོང་
སྐྱོན་མེད་མི་སྐྱེ་ཞེས་པ་རང་ལ་འགལ་ཏེ། ཁྱེད་རང་གིས། བདུད་དང་གོལ་ས་རྣམས་ཞེས་
པར། ཕྱིའི་རྟེན་འབྲེལ་བདུད་དང་གོལ་སར་སྣང་བ་རྣམས་ནང་རྟེན་འབྲེལ་རང་གི་ལམ་
དང་མཐུན་པའི་རྟེན་འབྲེལ་དུ་ཤེས་པས། གསང་བའི་རྟེན་འབྲེལ་སྐྱོན་དུ་སྣང་བ་ཡོན་ཏན་
དུ་སྣང་ཞིང་། དེ་ཁོ་ན་ཉིད་ཀྱི་རྟེན་འབྲེལ་དྲོད་ཐམས་ཅད་ཏིང་ངེ་འཛིན་སེམས་ཀྱི་རོལ་
255



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
པར་ལྟ་བའི། ཉམས་བྱུང་རྒྱལ་དུ་བསྐྱངས་པས་རང་བྱུང་གི་ཡེ་ཤེས་སུ་འགྱུར། ཞེས་བཤད་
པ་དང་། གཞན་ཡང་། རྒོད་ན་ཉོན་མོངས་པ་ལྔའི་ཡི་གེར་རོ་རྐྱང་གཉིས་ཀྱི་རྩར། རླུང་
སེམས་འདུས་པའི་རྟེན་འབྲེལ་དུ་ཤེས་ནས་དེ་ལ་གནད་དུ་བསྣུན་པའི་ཏིང་ངེ་འཛིན་གྱི་
ཉམས་བྱུང་རྒྱལ་དུ་བསྐྱངས་པས་རང་བྱུང་གི་ཡེ་ཤེས་སུ་འགྱུར་ཞེས་པ་དང་དངོས་སུ་ཁས་
བླངས་འགལ་འདུག་པའི་ཕྱིར་དང་། ཡང་ཁྱེད་ཀྱིས་རྣམ་རྟོག་གང་ལ་ཡང་གཏད་དུ་མེད་པ་
ཏིང་ངེ་འཛིན་ཡིན་པ་མི་སྲིད་གསུངས་པ་ཡང་རང་ལ་ཁས་བླངས་འགལ་ཏེ། རླུང་གི་རླུང་
འདུ་འཕྲོ་ཞེས་པར། རླུང་གི་རླུང་སྟོབས་ཆེ་བས་བདག་རྒྱུད་བྱིན་གྱིས་བརླབས་ནས་སེམས་
ཉམས་སུ་ཤེས་པ་སྐད་ཅིག་ཀྱང་མི་གནས། རྣམ་པར་རྟོག་པ་རྒྱུན་ཆགས་ཀྱི་འདུ་འཕྲོ་དུ་མ་
བྱེད་ཅིང་གཉིད་ཀྱང་འཆག་ཅེས་རླུང་ལ་གནད་དུ་བསྣུན་པའི་སེམས་ཉམས་སུ་བཤད་པ་
དང་འགལ་འདུའི་ཕུང་པོ་ཆེན་པོ་ཡིན་པའི་ཕྱིར་རོ། །ཡང་ཁྱེད་ཀྱིས་གསོན་པའི་རྩ་གནས་
ཐམས་ཅད་སེམས་ཀྱིས་ཟིན་པས། ཁྱབ་པས་རླུང་སེམས་ཀྱི་འདུ་འཕྲོ་བྱེད་མ་མྱོང་བའི་རྩ་
མི་སྲིད་ཅེས་པ་ཡང་ཁྱེད་རང་ལའང་འགལ་ཏེ། ཁྱེད་རང་གིས་བསྒོམས་པའི་སྟོབས་ཀྱིས་
རླུང་གནས་ཐམས་ཅད་དུ་སོང་བས། རྩ་མདུད་དུ་འགྲོ་བ་ན། རྩ་སྔར་མ་བྱང་པས་རྩ་རླུང་
གི་ཟུག་འབྱུང་། ཞེས་བཤད་པ་དང་འགལ་འདུག་པའི་ཕྱིར་དང་། ཁྱད་པར་དེ་ལྟ་བུ་
གསུངས་པ་ནི། རྣམ་པར་དབྱེ་བ་མ་ཕྱེད་པ་སྟེ། རླུང་སེམས་ཞེས་པའི་རླུང་ནི་ལས་རླུང་དང་།
སེམས་ནི་ཀུན་ད་བྱང་སེམས་རྒྱུ་བའི་རྩ་སོ་བདུན་ཞེས་བཤད་པས་བྱང་སེམས་མི་རྒྱུ་བའི་
རྩ་ཤིན་ཏུ་མང་པོ་ཡོད་པའི་ཕྱིར་དང་། ལས་ཀྱི་རླུང་མི་རྒྱུ་བ་ནི། ལས་དང་པོ་ལ་ཡང་རྩ་
ཕྲན་སྣ་ཚོགས་ཀྱི་མདུད་པ་དམ་པ་ཆུ་འགྲོ་འཕྲོ་ལ་བཀག་པ་ལྟ་བུ་མང་པོ་ཡོད་པའི་ཕྱིར་
དང་། མདུད་པ་སོ་གཉིས་གདམས་པའི་རྩ་དབུས་མའི་མདུད་པ་མ་གྲོལ་བར་དུ་ལས་རླུང་
འཇུག་པའི་གོ་སྐབས་མེད་པའི་ཕྱིར་དང་། ཐ་མལ་པ་རྣམས་ལ་དབུ་མའི་ནང་དུ་རླུང་
འཇུག་པའི་དུས་བཞི་ཞེས་བཤད་པ་ནི་དབུ་མའི་མས་སྣ་མདུད་པ་མེད་པ་སོར་བཞི་ཡོད་པ་
256



གཞུང་བཤད་ཟིན་བྲིས་རྩོམ་འཕྲོ་ཅན།
དེར་ཞུགས་པའམ། ཡང་ན་དབུ་མའི་ཆ་ཤས་ཀྱི་རྩ་ཅི་རིགས་པར་ཞུགས་པ་ཙམ་ལ་
དགོངས་པའི་ཕྱིར་རོ། །མདོར་ན། ཉོན་མོངས་རང་བྱུང་གི་ཏིང་ངེ་འཛིན་ལ་སྐྱོན་འཕེན་པ་
དང༌། ཉམས་སྣང་བཅོ་ལྔ་འབྱེད་ཚུལ་དང་ངོས་འཛིན་ས་ལུགས་ལྟར་བྱེད་པ་ནི་འགལ་འདུ་
མི་ཟད་པའི་ཕུང་པོ་སྟེ། གཞན་ལ་སྐྱོན་འཕངས་པའི་ལྕགས་ཀྱི་ཐོ་ལུམ་རང་གི་མགོ་ཐོག་ཏུ་
ལྷུང་བ་ཡིན་པའི་ཕྱིར་རོ། །
གསུམ་པ་ཤེས་རབ་ཡེ་ཤེས་ཀྱི་ལྔ་པ་ནི་རྒྱུ་ལ་གནས་པ་ཁམས་བདུད་རྩིའི་དྭངས་མ་
ལ།འབྲས་བུ་ཆོས་སྐུའི་ས་བོན་ལྷུན་གྲུབ་ཏུ་གནས་པ་དེ། དབང་ལས་ཐོབ་པ་ཤེར་དབང་གི་
ས་བོན་ནུས་ལྡན་དུ་སྨིན་པར་བྱས། ལམ་ལ་གོམས་པ་དཀྱིལ་འཁོར་འཁོར་ལོའམ་ཕོ་ཉའི་
ལམ་མམ། ཕྱག་རྒྱའི་རྣལ་འབྱོར་གྱིས་གོམས་པར་བྱས་པས། ཚེ་འདི་ལ་ཤེར་དབང་ས་
གཉིས་ཀྱི་སྐབས་སུ། གྲུབ་མཐའ་བདེ་སྟོང་རྒྱ་ཆུང་བ་སྙོགས། ཚེ་འདི་ལ་མ་སྙོགས་ན།
ནམ་འཆི་བའི་ཚེ་ན་རྡོ་རྗེ་སེམས་དཔའ་འབྱོན་པར་འགྱུར་བའི་འདའ་ཀ་མས་གྲུབ་མཐའ་
སྙོགས་པ་སོགས་དང་། དེའི་རྒྱུན་བསྐྱངས་པ་ལས། བཞི་པ་ས་ཕྱེད་ཀྱི་ཚེ། ཁམས་བདུད་
རྩིའི་སྙིགས་མའི་འགྲོས་གཙོ་བོར་ཐིམ། དེ་ཐིམ་པ་ལས་འབྲས་བུ་ཆོས་སྐུ་དག་པ་གཉིས་
ལྡན་མངོན་དུ་འགྱུར་བ་ཡིན་ནོ། །དེ་ཡང་ཅུང་ཟད་ཕྱེ་ན། ཕོ་ཉའི་ལམ་ལ་རྒྱས་བསྡུས་
གཉིས་ལས། དང་པོ་ལ་ལྔ། ལུས་ངག་མཉམ་པ། འདོད་པ་མཉམ་པ། བྱིན་རླབས་
མཉམ་པ། རིག་མ་དག་པ། མན་ངག་གི་གནད་ཀྱིས་ཟིན་པའོ། །དང་པོ་ནི། ཐབས་ཤེས་
གཉིས་ཅར་ལུས་ལྷར་བསྒོམ་པ་དང་། ངག་རྩ་སྔགས་ཟློས་པར་མཉམ་པའོ། །གཉིས་པ་ནི།
ཐབས་ཡབ་ཀྱང་། ཤེས་རབ་མ་ལ་བསྟེན་ནས་ལྷན་སྐྱེས་མངོན་དུ་བྱས་ཏེ་རྫོགས་པའི་བྱང་
ཆུབ་ཐོབ་པར་འདོད། ཤེས་རབ་མ་ཡང་ཐབས་ལ་བརྟེན་ནས་དེ་ལྟར་འདོད་པ་མཉམ་པའོ། །
གསུམ་པ་ནི། ཡབ་ཀྱིས་ཡུམ་དང་། ཡུམ་གྱིས་ཡབ་ཀྱི་མཁའ་གསང་བསྣོལ་མར་བྱིན་གྱིས་
བརླབ་པར་མཉམ་པའོ། །བཞི་པ་ལ། སྐྱེ་བས་ཐོབ་པ་དང་། སྦྱངས་པས་ཐོབ་པ་གཉིས།
257



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
དང་པོ་ལ་ལྔ་སྟེ། རི་དྭགས་ཅན་མ། དུང་ཅན་མ། གླང་པོ་ཅན་མ། རི་མོ་ཅན་མ། སྣ་ཚོགས་
ཅན་མའོ། །གཉིས་པ་སྦྱངས་པས་ཐོབ་པ་ལ། ཐོས་བསམ་དང་བསླབས་པས་སྦྱངས་པ།
དབང་གིས་སྦྱངས་པ། ཏིང་ངེ་འཛིན་རྣལ་འབྱོར་གྱིས་སྦྱངས་པ་སྟེ་གསུམ་ཚང་བའོ། །ལྔ་པ་
མན་ངག་གི་གནད་ཀྱིས་ཟིན་པ་ལ་ལྔ། བྱང་ཆུབ་ཀྱི་སེམས་དབབ་པ། གཟུང་བ། ཟློག་པ།
ཁྱབ་པ། མི་ཉམས་པར་བྱ་བའོ། །གཉིས་པ་བསྡུས་པ་ལ། སྦྱོར་བ། དངོས་གཞི་མི་མཁས་
པ་བཞིའི་གཉེན་པོར་མཁས་པ་བཞི་ཉམས་སུ་ལེན་པའོ། །གཉིས་པ་ལྟ་བ་དགའ་བཞི་ལ་
བཞི། གོ་རིམ་ལ་ལྟོས་པའི་དགའ་བཞི། གནས་ལསྤང་བྱ་ལརང་གི་ངོ་བོ་ལ་ལྟོས་
པའི་དགའ་བཞིའོ། །དང་པོ་ནི། འོ་དང་མཁྱུད་པ་ལ་སོགས་པ་སྐད་ཅིག་མ་དང་པོ་ལ་
དགའ་བ། བྷོ་ལ་དང་ཀཀྐོ་ལ་མཉམ་པར་སྦྱོར་བ་སྐད་ཅིག་མ་གཉིས་པ་ལ་མཆོག་དགའ།
བསྲུབས་ཤིང་བསྲུབས་པ་སྐད་ཅིག་མ་གསུམ་པ་ལ་དགའ་བྲལ། རྡོ་རྗེ་དང་པདྨ་མཉམ་
སྦྱོར། ཐབས་ཤེས་ཀྱི་རྩ་དབུ་མ་གཉིས་མཉམ་སྦྱོར། ཁམས་དཀར་དམར་གཉིས་མཉམ་
སྦྱོར། རླུང་གཉིས་མཉམ་སྦྱོར་ཏེ། མཉམ་སྦྱོར་བཞི་ལྡན་གྱི་ཚེ་ལྷན་སྐྱེས་སོ། ། །
གཉིས་པ་གནས་ལ་བལྟོས་པ་ལ། ཕྱི་དང་ནང་གཉིས་ལས། དང་པོ་ནི། ལུས་ཁོལ་
བུར་བདེ་བ་སྐྱེས་པ་དགའ་བ། ཕལ་ཆེར་ལ་སྐྱེས་པ་མཆོག་དགའ། ལུས་ཐམས་ཅད་ལ་
སྐྱེས་པ་དགའ་བྲལ། སྣང་བའི་དངོས་པོ་ཐམས་ཅད་བདེ་བར་ཤར་བ་ལྷན་སྐྱེས་སོ། །
གཉིས་པ་ནང་གནས་ལ་བསྟོད་པ་ནི། སྤྱི་བོ་བྱང་ཆུབ་སེམས་ཀྱིས་གང་ནས་མགྲིན་པར་
འབབ་པ་དགའ་བ། མགྲིན་པ་གང་ནས་སྙིང་ཀར་འབབ་པ་མཆོག་དགའ། སྙིང་ཀ་གང་
ནས་ལྟེ་བར་བབས་པ་དགའ་བྲལ། ལྟེ་བ་གང་ནས་གསང་གནས་སུ་བབས་པ་ལྷན་
སྐྱེས་སོ། །
གསུམ་པ་སྤང་བྱ་ལ་ལྟོས་པ་ནི་གཟུང་འཛིན་གྱི་རྣམ་རྟོག་རགས་རིམ་འགག་པ་
དགའ་བ། བདག་གི་རྣམ་རྟོག་རགས་རིམ་འགག་པ་མཆོག་དགའ། ཕྱག་རྒྱའི་རྣམ་རྟོག་
258



གཞུང་བཤད་ཟིན་བྲིས་རྩོམ་འཕྲོ་ཅན།
འགག་པ་དགའ་བྲལ། དགའ་བྲལ་གྱི་རྣམ་རྟོག་འགག་པ་ལྷན་སྐྱེས་སོ། །བཞི་པ་ངོ་བོ་ལ་
ལྟོས་པ་ནི། བདེ་བའི་ཉམས་མྱོང་ཆུང་བ་དགའ་བ། བདེ་བ་ཆེར་འབར་བ་མཆོག་དགའ།
བདེ་བ་མི་རྟོག་པ་དང་ལྡན་པ་དགའ་བྲལ། བདེ་བ་སྟོང་པ་དང་ཟུང་དུ་ཆུག་པ་ལྷན་སྐྱེས་སོ། །
འདིར་ལྷན་སྐྱེས་གསུམ་པར་འདོད་པའི་ལོག་རྟོག་ནི་རྒྱུད་ཀྱི་སྐབས་སུ་བཀག་ཟིན་ཏོ། །
དེ་ལྟ་བུའི་དགའ་བ་དང་པོ་གསུམ་སྐྱོན་ཅན། བཞི་པ་སྐྱོན་མེད་དེ་ཕྱག་རྒྱ་ཆེན་པོར་
ངོ་སྤྲད་ནས། སྐྱོང་བའི་ཚེ་གསང་སྤྱོད་སོགས་གསུམ་མམ། རྫུ་འཕྲུལ་རྐང་བཞི་སོགས་
གསུམ་གྱིས་བསྐྱངས་པ་ན། གྲུབ་མཐའ་བདེ་སྟོང་རྒྱ་ཆུང་བ་ཞེས་པ། འཁོར་བའི་ཆ་ཤས་ཅི་
རིགས་པར་བདེ་སྟོང་དུ་འཆར་བའི་གྲུབ་མཐའ་དེ་ལྟ་བུ་ཤེར་དབང་ས་གཉིས་ཀྱི་སྐབས་སུ་
སྙོགས། གལ་ཏེ་ཚེ་འདིར་གྲུབ་མཐའ་མ་སྙོགས་ན། འདའ་ཀ་མ་ནམ་འཆི་བའི་ཚེ་ན་རྡོ་རྗེ་
སེམས་དཔའ་འབྱོན་པར་འགྱུར་བའི་གདམས་ངག་ཉམས་སུ་ལེན་ཏེ། དེ་ཡང་ཐིམ་རིམ་
གསུམ་གྱི་ཚེ། མ་ལས་ཐོབ་པའི་རཀྟ། གཡས་རོ་མའི་སྟོབས་ཀྱིས་གཟུང་བ་དེ། རོ་མའི་
ནུས་པ་ཟད་ནས་རཀྟ་དམར་པོ་གྱེན་ལ་འགྲོ་བའི་གནད་ཀྱིས། དམར་ལམ་ཞེས་པ་སྟོང་པ་
ཉིད་ཀྱི་ཉམས་ཤར་བ་དེ་ལ་རྡོ་རྗེ་ཞེས་བྱ་ལ། ཕ་ལས་ཐོབ་པའི་བྱང་སེམས་དཀར་པོ། རྐྱང་
མའི་སྟོབས་ཀྱིས་སྤྱི་བོར་གཟུང་བ་དེ། རྐྱང་མའི་ནུས་པ་ཟད་པས་ཐུར་ལ་འབབ་པའི་
གནད་ཀྱིས་དཀར་ལམ་ཞེས་པའི་བདེ་བའི་ཉམས་འཆར་བ་དེ་ལ་སེམས་དཔའ་ཞེས་བྱ་སྟེ།
དེ་ལྟར་ན་སྟོང་པ་ནི་རྡོ་རྗེ། བདེ་བ་ནི་སེམས་དཔའ་སྟེ་བདེ་སྟོང་ཟུང་འཇུག་གི་སྣང་བ་ཤར་
བ་དེ་འོད་གསལ་མ་ཡིན་ལ། དབང་གསུམ་པའི་ལྟ་བ་ལྷན་སྐྱེས་དེ་ནི་འོད་གསལ་བུ་ཡིན་
པས། འོད་གསལ་མ་བུ་ངོ་འཕྲོད་པའི་གདམས་ངག་དེ་ལ་འཆི་བའི་ཚེ་ན་རྡོ་རྗེ་སེམས་
དཔའ་འབྱོན་པར་འགྱུར་བའི་འདའ་ཀ་མ་ཞེས་བྱའོ། །འདའ་ཀ་མ་དེ་ལ་བརྟེན་ནས། རབ་
ན་དེ་ལ་གྲུབ་མཐའ་སྙོགས། འབྲིང་མཁའ་སྤྱོད་དམ་རིག་འཛིན་བརྙེས། ཐ་ནའང་སྐྱེ་
གནས་བཟང་པོར་བར་དོ་མེད་པར་ཐོགས་མེད་དུ་འགྲོ་བ་ཡང་སྲིད། གལ་སྲིད་འདའ་ཀ་
59



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
མ་མ་ཐེབས་པར་བར་དོ་མྱོང་དགོས་ན། བར་དོ་སྦྱོང་བྱེད་ཀྱི་ཉམས་ལེན་ནི་སྔར་ཚེ་འདི་ལ་
བར་དོ་ཉམས་ལེན་གྱི་གདམ་ངག་དྲན་པའི་སྟོབས་ཀྱིས། བསྣམ་བྱ་རྣམ་པ་ལྔ། བྱང་ཆུབ་
ཀྱི་སེམས་མུ་ཏིག་གི་གདོག་མ་ལྟ་བུར་ཤར་བའི་མོད་ལ་གྲུབ་མཐའ་སྙོགས་པ་སོགས་
འབྱུང་ངོ་། ། །
དེ་ལྟར་དབང་གསུམ་པའི་ལམ་དེས་རིམ་གྱིས་རིམ་གྱི་གོམས་པ་ལས་མཐར་བཅུ་
གསུམ་ཕྱེད་འོག་མའི་ཚེ། སྤྱིར་འགྲོས་བཞི་དང་། ཁྱད་པར་དུ་བྱང་ཆུབ་ཀྱི་སེམས་སྙིགས་
མའི་འགྲོས་ཐིམ། དྭངས་མའི་དྭངས་མ་རྟེན་དེ་དང་། བརྟེན་པ་རང་བཞིན་འོད་གསལ་གྱི་
སེམས་རོ་གཅིག་ཏུ་འདྲེས་ནས་དག་པ་གཉིས་ལྡན་གྱི་ཆོས་སྐུར་འཚང་རྒྱ་བ་ཡིན་ནོ། །ཤེས་
རབ་ཡེ་ཤེས་ལམ་གྱི་ལྔ་པའོ། །དབང་བཞི་པའི་ལྔ་པ་ནི། རྒྱུ་ལ་གནས་པ། རླུང་གི་དཀྱིལ་
འཁོར་གྱི་དྭངས་མ་ལ། འབྲས་བུ་ངོ་བོ་ཉིད་སྐུའི་ས་བོན་ལྷུན་གྲུབ་ཏུ་གནས་པ་དེ། དབང་
ལས་ཐོབ་པ་དབང་བཞི་པ་བསྐུར་ཏེ། སྨིན་པར་བྱས་ནས་འབྲས་བུ་བསྐྱེད་པའི་ནུས་ལྡན་
དུ་བྱས། ལམ་ལ་གོམས་པ་རྡོ་རྗེ་རྦ་རླབས་གསུམ་ཉམས་སུ་བླངས་པས་ལྟ་བ་ལ་ཉམས་སུ་
མྱོང་བ་ཆོས་ཐམས་ཅད་ཤིན་ཏུ་རྣམ་པར་དག་པའི་དེ་ཁོ་ན་ཉིད། མས་བརྟན་གྱི་དགའ་བ་
ཉམས་སུ་མྱོང་། ཚེ་འདི་ལ་གྲུབ་མཐའ་བདེ་སྟོང་རྒྱ་ཆེ་བ་ཞེས་པ་འཁོར་འདས་ཐམས་ཅད་
བདེ་སྟོང་དུ་འཆར་བའི་གྲུབ་མཐའ་སྙོགས། གལ་ཏེ་མ་སྙོགས་ན། འདའ་ཀ་མ་ལམ་ཕྱག་
རྒྱ་ཆེན་པོ་ནས་འཕོ་བའི་གདམས་ངག་ཉམས་སུ་ལེན། མཐར་སྤྱིར་འགྲོས་བཞི་དང་། བྱེ་
བྲག་ལས་རླུང་གི་འགྲོས་ཐིམ་ནས་རླུང་གི་དྭངས་མ་ཡེ་ཤེས་ཀྱི་རླུང་དུ་གྱུར་པའི་རྟེན་དང་།
བརྟེན་པ་སེམས་རང་བཞིན་འོད་གསལ་རོ་གཅིག་ཏུ་འདྲེས་པས། འབྲས་བུ་ངོ་བོ་ཉིད་སྐུ་
མངོན་དུ་འགྱུར་བ་ཡིན་ནོ། །དེ་ཡང་ཅུང་ཟད་ཕྱེ་ན། ལམ་རྡོ་རྗེ་རྦ་རླབས་ལ། ཐོག་མར་
འོག་རླུང་བསྐྱོད་པ་ལུས་ཀྱི་རྦ་རླབས། ངག་འདྲེན་པ་ཞི་དྲག་གི་རྦ་རླབས། ཏིང་ངེ་འཛིན་
སེམས་ཀྱི་རྦ་རླབས་གསུམ་ལས།
260



གཞུང་བཤད་ཟིན་བྲིས་རྩོམ་འཕྲོ་ཅན། །
གསུམ་པ་ལ། ཉེ་རྒྱུའི་མངོན་རྟོགས་ཀྱི་སྐབས་སུ། སྐད་ཅིག་མ་བདུན་དུ་བཤད་པ།
གསུམ་དུ་བཤད་པ། གཉིས་སུ་བཤད་པ་གསུམ་འབྱུང་བའི། དང་པོ་ནི། ཐབས་ཀྱི་རྒྱུད་
དག་པ་ལ་སྐད་ཅིག་མ་གསུམ། ཤེས་རབ་ཀྱི་རྒྱུད་དག་པ་ལ་སྐད་ཅིག་མ་གསུམ། གཉིས་
ཀའི་རྒྱུད་སོ་སོར་དག་པ་ལ་སྐད་ཅིག་མ་གཅིག་སྟེ་བདུན། གཉིས་པ་ནི། ཐབས་ཀྱི་རྒྱུད་
དག་པ་ལ་སྐད་ཅིག་མ་གཅིག །ཤེས་རབ་ཀྱི་རྒྱུད་དག་པ་ལ་སྐད་ཅིག་མ་གཅིག །སོ་སོར་
དག་པ་ལ་སྐད་ཅིག་མ་གཅིག་སྟེ་གསུམ། གསུམ་པ་ནི། ཐབས་ཤེས་ཀྱི་རྒྱུད་དག་པ་ལ་
སྐད་ཅིག་མ་གཅིག །ཐབས་ཤེས་རབ་ཀྱི་རྒྱུད་སོ་སོར་དག་པ་ལ་སྐད་ཅིག་མ་གཅིག་སྟེ་
གཉིས་སོ། །དེ་ཡང་ཉམས་སུ་ལེན་པའི་ཚུལ་དངོས་ནི། ལུས་ངག་མཉམ་པ། འདོད་པ་
མཉམ་པ། བྱིན་རླབས་མཉམ་པ་གསུམ་སྔོན་དུ་བཏང་ནས། ཐབས་ཤེས་སྙོམ་པར་ཞུགས་
པས། ཡབ་ཡུམ་གཉིས་ཀའི་ཁམས་དྭངས་མ། མཆོག་གི་ཟེ་བར་བྱོན། དེ་ནས་འོད་ཟེར་གྱི་
རྣམ་པར་གྱུར། རྩ་གཡས་རོ་མ་ནས་སོང་། ལྟེ་བར་བྱོན། ལྟེ་བའི་འཁོར་ལོ་ནམ་ལངས་པ་
བཞིན་ཡལ་ཡལ། ཉི་མ་ཤར་བ་བཞིན་སལ་སལ། གློ་བ་བུས་པ་བཞིན་ལྡང་ལྡང་སྟོང་།
ཡང་གཡས་རོ་མ་ནས་སོང་། སྙིང་ཀར་བྱོན་ཆོས་གསུམ་ལྡན་དུ་དྲན། ཡང་རོ་མ་ནས་སོང་
མགྲིན་པར་བྱོན་ཆོས་གསུམ་ལྡན་དུ་དྲན། ཡང་རོ་མ་ནས་སོང་རྣ་བ་གཡས་པ་ནས་འོད་
ཟེར་ཀྱི་རྣམ་པར་འཕྲོས། འོད་ཟེར་གྱི་སྒོ་ནས་ལྷག་པ་ལྷའི་དཀྱིལ་འཁོར་སྤྲུལ། སེམས་
ཅན་གྱི་རྒྱུད་ལ་དབང་བཞི་བསྐུར། སེམས་ཅན་རྣམས་ལྷག་པའི་ལྷར་བྱས། གཉིས་འདྲེས་
བདུད་རྩིའི་བཅུད་དུ་གྱུར། ཚངས་པའི་སྒོར་ཞུགས། སྤྱི་བོར་ཆོས་གསུམ་ལྡན་དུ་དྲན།
མགྲིན་པར་བྱོན་ཉི་མ་སྟོང་གི་གཟི་བརྗིད་དང་ལྡན། སྙིང་ཀར་འོད་ཁ་དོག་རྣམ་པ་ལྔར་
གྱུར། རྩ་དག་པའི་ལམ་ལྟེ་བ་ནས་བྱུང་ནས། ཡུམ་གྱི་མཁར་སྔ་མ་བཞིན་གནས་སོ། །
གཡས་གཟུང་བའི་རྦ་རླབས་རེངས་པ་རྣམ་པར་ཐར་པའི་སྒོ་མཚན་མ་མེད་པ་སྟེ་འབྲས་བུ་
དང་པོའོ། །དེ་བཞིན་དུ་གཡོན་དུ་ཡང་བྱ་སྟེ། འཛིན་པའི་རྦ་རླབས་རེངས་པ་རྣམ་པར་ཐར་
261



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
པའི་སྒོ་སྨོན་པ་མེད་པ་སྟེ་འབྲས་བུ་གཉིས་པའོ། །དེ་བཞིན་དུ་དབུས་མར་ཡང་བྱ་སྟེ་གཟུང་
འཛིན་གཉིས་ཀའི་རྦ་རླབས་རེངས་པ་རྣམ་པར་ཐར་པའི་སྒོ་སྟོང་པ་ཉིད་དེ། འབྲས་བུ་
གསུམ་པའོ། །ཐབས་ཀྱི་རྒྱུད་དག་པར་བྱས་པའོ། །དེ་བཞིན་དུ་ཤེས་རབ་ཀྱི་རྒྱུད་ལ་ཡང་
བྱ་སྟེ། མི་འདྲ་བའི་ཁྱད་པར་ནི། རྩ་གཡས་གཡོན་གཉིས་ནས་ནི། རྣ་བ་གཉིས་ཀྱི་སྒོར་
བྱོན་པ་ཙམ་ལས་ཕྱིར་འཕྲོ་བ་མེད་དོ། །དབུ་མ་ནས་སོང་སྟེ། ཚངས་པའི་སྒོ་ལས་སྤོ་བ་
དང་བསྡུ་བ་བྱས་མ་བྱས་འདྲ་བར་བཞེད་དོ། །རྦ་རླབས་གསུམ་རེངས་པ་དང་རྣམ་ཐར་སྒོ་
གསུམ་དང་སྦྱར་བ་ནི་སྔ་མ་བཞིན་ནོ། ། །
ལམ་དེ་ལས་ལྟ་བའི་ཉམས་མྱོང་ནི་མས་བརྟན་དགའ་བ་བཞི་སྟེ། གསང་གནས་
ནས་ལྟེ་བར་བྱོན་ཁམས་དྭངས་མས་བརྟན་པར་བྱས་པ་དགའ་བ། དེ་བཞིན་དུ་སྙིང་ཀ་མན་
ཆད་བརྟན་པ་མཆོག་དགའ། མགྲིན་པ་མན་ཆད་བརྟན་པ་དགའ་བྲལ། སྤྱི་བོ་མན་ཆད་
བརྟན་པ་ལྷན་སྐྱེས་སོ། །དེ་བཞི་འབྲས་བུ་བཞི་དང་སྦྱར་ན། མས་རིམ་བཞིན། རྒྱུ་མཐུན་
པས་ནི་སྐྲ་དཀར་འཇོམས། །རྣམ་པར་སྨིན་པས་སྟོབས་སྟེར་བྱེད། །སྐྱེས་བུའི་བྱེད་པས་
རྣམ་པར་འཕེལ། །དྲི་མ་མེད་པས་འཆི་མེད་འགྱུར། །ཞེས་པ་ལྟར་རོ། །ཡང་དེའི་ཚེ། དང་
པོ་ལ་འགྲོ་བ་ཐམས་ཅད་ཀྱི་སྙིང་དུ་སྡུག་ཅིང་ཡིད་དུ་འོང་བར་འགྱུར། གཉིས་པ་ལ་མངོན་
པར་ཤེས་པ་ཅུང་ཟད་འཆར། གསུམ་པ་ལ་འཇིག་རྟེན་ཁམས་ཀྱི་རོ་དྲུག་ལ་ལོངས་སྤྱོད་
ནུས། བཞི་པ་ལ་རྫུ་འཕྲུལ་ཅུང་ཟད་སྟོན་ནུས་སོ། །ཡང་དང་པོ་ལ། བདེ་སྟོང་གི་ཏིང་ངེ་
འཛིན་ཆུང་ངུ་། གཉིས་པ་ལ་འབྲིང་། གསུམ་པ་ལ་ཆེན་པོ། བཞི་པ་ལ་ཆེན་པོའི་ཆེན་པོའོ། །
ལྟ་བ་དེ་བཞི་ལས། དང་པོ་གསུམ་སྐྱོན་ཅན་གཙོ་ཆེ། བཞི་པ་སྐྱོན་མེད་ཡིན་པས་ཕྱག་རྒྱ་
ཆེན་པོར་ངོ་སྤྲད། ཀུན་བཟང་སྤྱོད་པའམ་ཡང་དག་སྤོང་བཞིའི་སྤྱོད་པས་བསྐྱངས་པ་ན་
གྲུབ་མཐའ་བདེ་སྟོང་རྒྱ་ཆེན་པོ་ཞེས་པ་འཁོར་འདས་ཐམས་ཅད་བདེ་སྟོང་དུ་འཆར་བའི་
གྲུབ་མཐའ་ཚེ་འདི་ལ་སྙོགས། མ་སྙོགས་ན་འདའ་ཀ་མ་ལམ་ཕྱག་རྒྱ་ཆེན་པོ་ནས་འཕོ་བ་
ར
262



གཞུང་བཤད་ཟིན་བྲིས་རྩོམ་འཕྲོ་ཅན།
ཉམས་སུ་བླང་སྟེ། དེ་ལ་གསུམ། སྦྱང་བ། གོམས་པ། ལས་སྦྱར་རོ། །དང་པོ་ནི། རླུང་
སྦྲང་བ། གཉིས་པ་ནི་སྒྲ་ལ་གོམས་པ་དང་། ཡི་གེ་ལ་གོམས་པ་ལ་གཉིས། གསུམ་པ་ལས་
སྦྱར་ལ། བདེ་འགྲོ་ལ་སྦྱར་བ། འགྲོ་བ་གཞན་ལ་སྦྱར་བ། གླིང་དང་སྐྱེ་གནས་ལ་སྦྱར་བ།
ཕྱག་རྒྱ་ཆེན་པོ་ལ་སྦྱར་བ་བཞིའོ། །དེ་དག་གིས་ཉམས་ལེན་ཁྲིད་ཡིག་ལྟར། དེ་ལྟར་འདའ་
ཀ་མ་ལ་བརྟེན་ནས། གྲུབ་མཐའ་སྙོགས་པའམ། མཁའ་སྤྱོད་རིག་འཛིན་བརྙེས་པའམ།
འདའ་ཀ་མ་ལས་སྐྱེ་གནས་གང་འདོད་དུ་འཕོ་ནུས་ན་མ་གཏོགས། འདའ་ཀ་མ་མ་ཐེབས་
ན་བར་དོ་མྱོང་དགོས་པས་དེ་སྦྱོང་བྱེད་ཀྱི་གདམ་ངག་ནི། བསྣམ་བྱ་རྣམ་པ་ལྔ་རླུང་ལྡང་
འཇུག་གནས་གསུམ་དུ་འཆར་བའི་ཉམས་ལེན་དེའོ། ། །
དེ་ལྟར་རྡོ་རྗེ་རྦ་རླབས་ཀྱི་ལམ་ཉམས་སུ་བླངས་པས་མཐར་སྤྱིར་འགྲོས་བཞི་དང་།
བྱེ་བྲག་ལས་རླུང་གི་འགྲོས་ཐིམ་ནས། ཡེ་ཤེས་ཀྱི་རླུང་དུ་གྱུར་པའི་རྟེན་དང༌། བརྟེན་པ་
དག་པ་གཉིས་ལྡན་གྱི་སེམས་རོ་གཅིག་ཏུ་གྱུར་པ་སྟེ། འབྲས་བུ་ངོ་བོ་ཉིད་སྐུ་མངོན་དུ་གྱུར་པ།
དབང་བཞི་པའི་ལྔ་པའོ། །དེ་དག་གི་སྐབས་སུ། བྱིང་བ་ཆེན་པོའི་འཕྲང་སྒྲོལ་བ་ལ། ཡང་
དག་སྤོང་བཞི་སྤྱོད་པ་ཉམས་སུ་ལེན་དགོས་ན། འཕྲང་དེ་ཇི་ལྟ་བུ། དངོས་གཞི་སྤྱོད་པ་ཇི་
ལྟར་བྱེད་སྙམ་ན། བྱིང་བའི་འཕྲང་ནི་ཕྱི་དབྱིབས་ཀྱི་ཨར་རླུང་སེམས་འདུས་པ་ན། ཟག་
བཅས་བདེ་བས་བརྒྱལ་ཏེ། རྔ་སྒྲ་ལ་སོགས་པ་སྟོང་གིས་ཀྱང་སད་པར་མི་ནུས་པ། སེམས་
བྱིང་ཞིང་རྨུགས་པ་ལྟ་བུར་གྱུར་པ་དེ་ཡིན་ལ། དེའི་ཚེ་བདེན་པ་མཐོང་སྙམ་པས་རློམ་པ་
འབྱུང་བས་ཆོག་ཤེས་པའི་བདུད་ཅེས་ཀྱང་བྱའོ། །འཕྲང་དེ་སྒྲོལ་བའི་གཉེན་པོ་ནི། ཡང་
དག་སྤོང་བཞིའི་སྤྱོད་པ་དབང་བཞི་པ་རྟེན་ཅན་བླངས་པས་འགྲུབ་སྟེ། དབང་བླང་བའི་
ཡུལ་ནི་སྤྲུལ་སྐུའོ། །ལེན་པའི་གང་ཟག་ནི། ཁམས་འདུས་པ་ཐ་མ་དྲོད་ཆེན་པོ་ལ་གནས་
པའི་རྣལ་འབྱོར་པ་དེའོ། །རྟེན་གང་ལས་བླང་བ་ནི། ལུང་བསྟན་པའི་ཕྱག་རྒྱ་པདྨ་ཅན་ནོ། །
ལེན་པའི་ཚུལ་ནི། ཐབས་ཤེས་སྙོམས་པར་ཞུགས་པས། ཤེས་རབ་ཀྱི་རྩ་མཛེས་པའི་སྤྱི་བོ།
263



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཐབས་ཀྱི་རིགས་ཀྱི་བདག་པོའི་ཁར་ཚུད་པས་ཡང་དག་སྤོང་བཞིའི་རྟེན་འབྲེལ་སྒྲིག་པའི་
ཚུལ་གྱིས་སོ། །དེ་ལྟ་བུའི་རྟེན་འབྲེལ་འགྲིག་པའི་ཚེ། བྱིང་བ་ཆེན་པོ་ལས་སད་དེ། མཐོང་
ལམ་ས་དང་པོ་མྱུར་དུ་ཐོབ་པར་འགྱུར་སྙམ་དུ་དགའ་སྤྲོ་སྐྱེས་པ་ན་འཕྲང་དེ་ལས་མྱུར་དུ་
གྲོལ་བར་འགྱུར་རོ། །
ཡང་དག་སྤོང་བཞིའི་སྤྱོད་པ་དངོས་ནི། ཐབས་ཤེས་སྙོམས་པར་ཞུགས་པས། རྐྱང་
མའི་ཆ་ཤས་ཀྱི་སྙིང་པོའི་ཨ། ཐིག་ལེའི་གཟུགས་ཀྱིས་གནས་པ་དེ། དབུ་མའི་མས་སྣར་
བྱོན་པས་ཡི་གེའི་རྟེན་འབྲེལ་འགྲིག་པ་ནི་ཡི་གེ་ཡང་དག་སྤོང་བ། རོ་རྐྱང་གཉིས་ཀྱི་ལས་
རླུང་དབུ་མར་ཚུད་པས་རླུང་གི་རྟེན་འབྲེལ་འགྲིག་པ་ནི་རླུང་ཡང་དག་སྤོང་བ། རོ་རྐྱང་
གཉིས་ཀྱི་མས་སྣ་དབུ་མར་ཚུད་དེ། ཡི་གེའི་ཆའི་དབྱིངས་སུ་གྱུར་པས་རྩ་ཡི་རྟེན་འབྲེལ་
འགྲིག་པ་ནི་རྩ་ཡང་དག་སྤོང་བ། ཡབ་ཡུམ་གྱི་ཁམས་དཀར་དམར་གྱི་དྭངས་མ་སྙིང་པོའི་
ཐིག་ལེའི་གཟུགས་སུ་གནས་པ་དེ་ལ་ཐིམ་པས། ཐིག་ལེའི་རྟེན་འབྲེལ་འགྲིག་པ་ནི་ཐིག་
ལེ་ཡང་དག་སྤོང་བ་སྟེ། ཡང་དག་སྤོང་བཞི་ནི་ཚོགས་ལམ་ཆེན་པོ་ཡིན་ལ། དེ་ལས་སྐྱེས་
པའི་ཉམས་མྱོང་ལྟ་བ་དྲོད་ཆེན་པོ་ཡིན་ཞིང༌། དྲོད་ཆེན་པོའི་ལྡོག་པ་ནས་རྩེ་མོ་གཉིས།
བཟོད་པ་གཅིག །ཆོས་མཆོག་གཉིས་རྣམས་འཇོག་གོ་ཞེས་གཞུང་བཤད་རྣམས་ལས་
བཤད་ཀྱང་། འཕགས་པ་རིན་པོ་ཆེའི་ཚོགས་སྦྱོར་མངོན་རྟོགས་ལྟར་ཞིབ་ཏུ་བཤད་ན། རྩ་
དབུ་མའི་མས་སྣ་མདུད་པ་མེད་པར་སོར་བཞི་ཡོད་པའི་ཕྱི་ཤུན་རོ་རྐྱང་གི་ཕུར་པའི་ནང་
ཤུན་དབུ་མར་ཡོད་པའི་རླུང་སེམས་ཀྱི་དྭངས་མ། ཕྱི་ཤུན་ལ་ཐུར་དུ་སོར་ཕྱེད་པ་བཞི་
བསྐྱོད་པས། དྲོད་ཆུང་ངུ་། འབྲིང་། ཆེན་པོའི་ཆུང་ངུ་། ཆེན་པོ་བཞིའི་རྟོགས་པ་དང་། ཡས་
འབབ་དགའ་བཞིའི་ནང་ཚན། དགའ་བ་ཆུང་། འབྲིང༌། ཆེན་པོའི་ཆུང་ངུ་། ཆེན་པོ་བཞིའི་
རྟོགས་པ་འཆར། སྤང་བྱ་མཐོང་སྤང་ཉོན་མོངས་གཟུང་རྟོག་ཆེན་པོ། ཆེན་པོའི་ཆུང་ངུ་།
འབྲིང་། ཆུང་ངུ་རྣམས་རིམ་གྱིས་འགག །ཡང་ཐུར་དུ་སོར་ཕྱེ་པ་བཞི་བསྐྱོད་པས། རྩེ་མོ་
ཆུ
264



གཞུང་བཤད་ཟིན་བྲིས་རྩོམ་འཕྲོ་ཅན།
ཆུང་ངུ་སོགས་བཞི་དང་། མཆོག་དགའ་ཆུང་ངུ་སོགས་བཞིའི་རྟོགས་པ་རིམ་བཞིན་འཆར།
སྤང་བྱ་མཐོང་སྤང་རྣམ་བྱང་གཟུང་རྟོག་སོགས་བཞི་རིམ་བཞིན་འགག །དེ་ནས་དབུ་མའི་
ནང་ཤུན་ལ་སོར་ཕྱེད་པ་བཞི་གྱེན་དུ་བསྐྱོད་པས། བཟོད་པ་ཆུང་འབྲིང་སོགས་བཞི་དང་།
དགའ་བྲལ་ཆུང་འབྲིང་སོགས་བཞི་བའི་རྟོགས་པ་རིམ་པས་འཆར། སྤང་བྱ་མཐོང་སྤང་
རྫས་འཛིན་རྟོག་པ་སོགས་བཞི་རིམ་པས་འགག །ཡང་སོར་ཕྱེད་པ་བཞི་གྱེན་དུ་བསྐྱོད་
པས། ཆོས་མཆོག་ཆུང་འབྲིང་སོགས་བཞི་དང༌། ལྷན་སྐྱེས་ཆུང་འབྲིང་སོགས་བཞིའི་
རྟོགས་པ་རིམ་པས་འཆར། སྤང་བྱ་མཐོང་སྤང་རྟག་འཛིན་རྟོག་པ་ཆེན་པོ། ཆེན་པོའི་ཆུང་ངུ་།
འབྲིང་། ཆུང་ངུ་རྣམས་རིམ་པས་འགགས་ཏེ། རྩ་མདུད་དང་པོ་གྲོལ། ས་དང་པོ་མཐོང་
ལམ་སྐྱེས་པ་ཞེས་བྱའོ། །འདི་དག་གི་སྐབས་སུ་ལོག་པར་རྟོག་པ་བསལ་བ་ལ། རྩོད་པ་
དང་ལན་གཉིས། དང་པོ་ལ་བོ་དོང་བ་ན་རེ། བདག་དང་ཕྱག་རྒྱ་གཉིས་ཡན་ལག་བཞིའམ་
སྐད་ཅིག་གིས་ལྷར་སྒོམ་ལུས་མཉམ་པ་དང་། ངག་མཉམ་པ་སོགས་ཕྱོགས་སྔར་བཀོད་
ནས། དེ་ནི་འདིར་མན་ངག་མ་ཡིན་ཏེ། དེ་ལྟ་བུའི་མཉམ་པ་གཉིས་ནི་བསྐྱེད་རིམ་ཡིན་གྱི།
གསང་དབང་གི་ལམ་རང་བྱིན་རླབས་མཐར་ཕྱིན་པ་ལ་དེ་ལྟར་དགོས་པའི་རྒྱུ་མཚན་མེད་
པའི་ཕྱིར་ཞེས་སོགས་སྨྲའོ། ། །
གཉིས་པ་ལ་ནི། དེ་སྐད་སྨྲ་བ་ནི་གསང་སྔགས་ཟབ་མོའི་བརྡ་དོན་མ་འབྱོར་བའི་
གསུང་སྟེ། དངོས་དབང་ལ་བརྟེན་པའི་དབང་གོང་མའི་ཚེ་འདུ་ཤེས་གསུམ་ལྡན་གྱི་ཕྱག་
རྒྱའི་ཉམས་ལེན་བྱེད་དགོས་པ་དང༌། རྫོགས་རིམ་ཟབ་མོའི་རྟེན་དུ་བསྐྱེད་རིམ་དགོས་
པའི་གནད་ཁོང་དུ་མ་ཚུད་པའི་རྣམ་འགྱུར་ཡིན་པའི་ཕྱིར་རོ། །ཁྱད་པར་རྡོ་རྗེ་གུར་ལས།
དཀྱིལ་འཁོར་འཁོར་ལོའི་ལམ་དང་། ཉེ་རྒྱུ་ཐུན་མོང་བའི་སྐབས་སུ། རྡོ་རྗེ་སེམས་དཔའ་
བསྐྱེད་པ་ནི། །རྡོ་རྗེ་པདྨ་སྒོམ་པ་སྟེ། །དེ་ཡི་མགོ་བའོ་སྣ་རྩེ་ལ། །ཕྱག་འཚལ་ཡིད་བཞིན་
ནོར་བུ་སྟེ། །སྦུ་གུའི་ནང་དུ་ཕཊ་ཀྱི་ནི། །ཡེ་ཤེས་མ་ལྷུང་ཡང་དག་གནས། །རྫོགས་སངས་
265



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
རྒྱས་ཀྱི་དགེས་པར་བརྗོད། །འདིས་ནི་ཕྱག་རྒྱའི་ཆོ་ག་ལས། །རང་གི་ལྷག་པའི་ལྷ་སྦྱོར་
བས། །རྡོ་རྗེ་སེམས་དཔའི་སྙེམས་བྱས་ནས། །གནས་ནི་ཐམས་ཅད་བསྒྲུབ་པར་བྱ། ཕྱག་
རྒྱ་ཆེན་པོའི་གནས་འདུག་ནས། །རྒྱལ་པོ་ཐམས་ཅད་ཐོབ་པར་འགྱུར། །ཞེས་དེ་ལྟར་
དགོས་པའི་རྒྱུ་མཚན་གསལ་པོ་གསུངས་པ་འདི་རང་གིས་མ་གཟིགས་པའི་ཧབ་འགྲོས་
ཡིན་པའི་ཕྱིར་རོ། །ཡང་གསང་དབང་གི་འདའ་ཀ་མའི་སྐབས་སུ། བོ་དོང་མཁས་པ་ན་རེ།
ཁ་ཅིག་འོད་གསལ་ལ་སྦྱར་བ་ནི་ཡང་དག་པའི་མན་ངག་མ་ཡིན་ཏེ། རྣལ་འབྱོར་མཆོག་
དམན་གྱི་ལམ་གྱི་རིམ་པ་མ་ཤེས་པར་ཟད་པའི་ཕྱིར་རོ། །ཞེས་སོགས་སྐྱོན་མང་དུ་བརྗོད་
པར་མཛད་དོ། །ལན་ནི་དཔལ་ཆོས་ཀྱི་གྲགས་པས། བདེན་དེ་འདྲ་ངས་ཀྱང་མི་ཤེས་སོ། །
དེ་གསུངས་པ་ལྟར། བླ་མ་གོང་མའི་ཞལ་ནས་སྙན་དུ་བརྒྱུད་པའི་གནད་ཟབ་མོ་ལ་ཐུགས་
རྒྱུས་མེད་པས་དེ་སྐད་སྨྲ་བ་བདེན་མོད། སྐལ་བཟང་སྣོད་ལྡན་དག་ལ། གསང་དབང་གི་
ཚེ་འདའ་ཀ་མ་འོད་གསལ་ནས་འཕོ་བ། ཤེར་དབང་གི་ཚེ་རྡོ་རྗེ་སེམས་དཔའ་འབྱོན་པར་
འགྱུར་བ། བཞི་པའི་ཚེ་ལམ་ཕྱག་རྒྱ་ཆེན་པོ་ནས་འཕོ་བ་ཞེས་སྦྱར་བ་འདི་ལ་གནད་ཟབ་
མོ་ཡོད་པ་དེ་ཁྱེད་ཀྱིས་མ་དགོངས་འདུག་པས་འདིར་བཤད་ཀྱི། སྐལ་བ་དང་ལྡན་པ་རྣ་བ་
བླགས་ཏེ་གསོན་ཅིག །
དེ་ཡང་དབང་བཞི་ལ་འདའ་ཀ་མ་མི་འདྲ་བ་བཞི་སྦྱར་བ་འདི་གསུང་ངག་འདི་ཁོ་
ནའི་ཁྱད་ཆོས་ཡིན་ལ། དེ་ལ་ཡང་ཉམས་མྱོང་ལྟ་བ་མ་སྐྱེས་པ་དང༌། སྐྱེས་པའི་དབང་དུ་
བྱས་པའི་འདའ་ཀ་མ་གཉིས། སྔ་མ་ནི་དབང་བཞི་པའི་འདའ་ཀ་མའི་སྐབས་སུ་གསུང་
བའི། བདེ་འགྲོ་ལ་སྦྱར་བ་སོགས་གསུམ་བཤད་པ་དེ། འདི་མ་ཚང་ངོ༌། །
266



༄༅། །ལམ་ཟབ་སྦས་དོན་སྙིང་པོ་བཞུགས་སོ། །
མདོ་རྒྱུད་ཀུན་གྱི་སྙིང་པོའི་བཅུད། །དད་དང་བསོད་ནམས་ལས་འཕྲོའི་མཐུས། །
འདོད་དགུའི་དཔལ་ཡོན་སྩོལ་བའི་ཐབས། །ཟབ་མོ་ལམ་གྱི་སྒྲུབ་པ་བཤད། ། །
ཅེས་བརྗོད་ནས། འདིར་གསང་བའི་ལམ་ཟབ་ཆགས་མེད་ཉམས་སུ་ལེན་པའི་
ཚུལ་ནི། བདག་དང་འགྲོ་བ་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད།
དུས་འདི་ནས་བཟུང་སྟེ་ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ་རྩ་བ་དང་བརྒྱུད་པར་
བཅས་པའི་དཔལ་ལྡན་བླ་མ་དམ་པ་རྣམས་ལ་སྐྱབས་སུ་མཆིའོ། །རྫོགས་པའི་སངས་རྒྱས་
བཅོམ་ལྡན་འདས་རྣམས་ལ་སྐྱབས་སུ་མཆིའོ། །དམ་པའི་ཆོས༴ འཕགས་པའི་དགེ་འདུན་
རྣམས་ལ༴ ཅི་མང་བཟླས་མཐར། བླ་མ་དཀོན་མཆོག་རྣམ་གསུམ་ལ། །སྙིང་ནས་སྐྱབས་
སུ་མཆི་ལགས་ཀྱིས། །དེང་ནས་ཚེ་རབས་ཐམས་ཅད་དུ། །མི་འབྲལ་རྗེས་སུ་འཛིན་པར་
མཛོད། །ཅེས་བརྗོད་ལ་སྐྱབས་ཡུལ་རང་ལ་བསྟིམ། མ་གྱུར་འགྲོ་བའི་དོན་སླད་དུ། །ལམ་
ཟབ་སྙིང་པོ་བླང་བར་བགྱིའོ། །སེམས་བསྐྱེད་ལན་གསུམ། དྲིན་ཅན་ཕ་མ་འགྲོ་བ་ཡོངས། །
བདེ་དང་ལྡན་ཞིང་སྡུག་བསྔལ་བྲལ། །ནམ་ཡང་བདེ་དང་མི་འབྲལ་བར། །ཚད་མེད་
བཏང་སྙོམས་གནས་པར་ཤོག །ཅེས་ཚད་མེད་བཞི་བསྒོམ། ཨོཾ་སྭ་བྷཱ་ཝ་ཤུདྡྷ་སརྦ་དྷརྨཱ་སྭ་
བྷ་ཝ་ཤུདྡྷོཉཧཾ། སྟོང་པའི་ངང་ལས་ཧཱུཾ་ལས་རིན་པོ་ཆེ་ལས་གྲུབ་པའི་གཞལ་ཡས་ཁང་གྲུ་
བཞི་སྒོ་བཞི། རྒྱན་རྟ་བབས་དང་བཅས་མཚན་ཉིད་ཐམས་ཅད་ཡོངས་སུ་རྫོགས་པའི་
267



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ནང་དུ། སེང་གེ་ཆེན་པོ་བརྒྱད་ཀྱིས་བཏེགས་པའི་རིན་པོ་ཆེའི་ཁྲི། སྣ་ཚོགས་པདྨ་ཉི་མ་ཟླ་
བ་བདུད་བཞི་བརྩེགས་པའི་གདན་གྱི་སྟེང་དུ། རང་གི་དྲིན་ཅན་རྩ་བའི་བླ་མ་ཀྱེ་རྡོ་རྗེ་སྐུ་
མདོག་སྔོན་པོ་ཞལ་བརྒྱད་ཕྱག་བཅུ་དྲུག་པ་ཡུམ་རྡོ་རྗེ་བདག་མེད་མ་དང་མཉམ་པར་སྦྱོར་བ།
གང་སྐུའི་ཆ་ཤས་ཕུང་ཁམས་སྐྱེ་མཆེད་ཐམས་ཅད། དེ་བཞིན་གཤེགས་པ་རིགས་ལྔ་ཡུམ་
བཞི། བྱང་ཆུབ་སེམས་དཔའ་བརྒྱད། ལྷ་མོ་དྲུག །ཁྲོ་བོ་བཅུ་སྟེ་གདན་གསུམ་ཚང་བའི་
ལྷའི་ངོ་བོར་བཞུགས་པ་དེའི་སྤྱི་བོར་ཨོཾ་དཀར་པོ། མགྲིན་པར་ཨཱཿདམར་པོ། ཐུགས་ཀར་
ཧཱུྃ་སྔོན་པོ་གསུམ་ཡང་གདན་པདྨ་དང་ཉི་མའི་གདན་ལ་བཞུགས་པ་འོད་ཟེར་དང་གཟི་
བརྗིད་ཀུན་ནས་འབར་བར་གྱུར། ཐུགས་ཀའི་ཧཱུྃ་ལས་འོད་འཕྲོས་པས་རྒྱལ་བ་རྡོ་རྗེ་
འཆང་ནས་བཀའ་དྲིན་མཚུངས་བྲལ་བློ་གསལ་རྒྱ་མཚོའི་བར་གྱི་བརྒྱུད་པའི་བླ་མ་རྣམས་
དང༌། གཞན་ཡང་ཡི་དམ་ལྷ་ཚོགས། སངས་རྒྱས་བྱང་ཆུབ་སེམས་དཔའ། མཁའ་འགྲོ་
ཆོས་སྲུང་། ཚེ་ལྷ་ནོར་ལྷའི་ཚོགས་དང་བཅས་པ་ཐམས་ཅད་མདུན་གྱི་ནམ་མཁའ་ཨོཾ་བཛྲ་
ས་མ་ཛ། གང་གི་དྲིན་གྱིས་བདེ་ཆེན་ཉིད་སོགས་བླ་མའི་མཚན་བསྟོད་ཅི་ཤེས་པས་བསྟོད།
དྲིན་ཅན་རྩ་བའི་བླ་མ་ལ་གསོལ་བ་འདེབས་སོ། །བདག་གི་རྒྱུད་བྱིན་གྱིས་བརླབ་ཏུ་
གསོལ། ཇི་ལྟར་བསམ་པའི་བསམ་པ་ཐམས་ཅད་ཡིད་བཞིན་འགྲུབ་པར་མཛད་དུ་
གསོལ། ཞེས་བླ་མ་སོ་སོའི་མཚན་ནས་སྨོས་པའི་གསོལ་བ་དྲག་ཏུ་གདབ། ལྷ་དགེས་པ་རྡོ་
རྗེའི་དཀྱིལ་འཁོར་དུ། །རྒྱུད་སྨིན་པར་བྱེད་པ་དྲིན་གྱི་མཆོག །དྲིན་དྲན་པའི་མོད་ལ་
གསོལ་བ་འདེབས། །ཡིད་ཅི་བསམ་དངོས་གྲུབ་བསྩལ་དུ་གསོལ། །ཞེས་ཀྱང་ཡང་ཡང་
བརྗོད། །
དེ་ནས་ཞེན་པ་སྤང་བ་ནི། ལོངས་སྤྱོད་ཕུལ་བར་བསམ་ལ། ཚེ་ཐོག་མ་མེད་ནས་ད་
ལྟའི་བར། །སྟོང་འཁོར་ལོས་བསྒྱུར་དང་བྲན་ཁོལ་སོགས། །རྫས་བདག་གིར་བགྱིས་པའི་
ལོངས་སྤྱོད་ཀུན། །རྒྱུད་ཚོགས་གཉིས་རྫོགས་ཕྱིར་ཁྱོད་ལ་འབུལ། །དགྲ་གཉེན་ཐམས་
0



ལམ་ཟབ་སྦས་དོན་སྙིང་པོ།
ཅད་ཕུལ་བར་བསམ་ལ། སེམས་ཆགས་སྡང་རྨོངས་གསུམ་སྐྱེ་བའི་རྒྱུ། །ཁོང་དགྲ་གཉེན་
བར་མའི་འགྲོ་བ་ཀུན། །སྐྱབས་བླ་མའི་བྲན་དུ་ཕུལ་བ་འདིས། །སེམས་ཆགས་སྡང་བྲལ་
བར་མཛད་དུ་གསོལ། །རང་ལུས་ཀྱང་བདུད་རྩིར་བྱིན་གྱིས་བརླབས་ནས་ཕུལ་བར་
བསམ་ལ། སེམས་ཐོག་མེད་འཁོར་བར་འཁྱམས་པའི་རྒྱུ། །ལུས་གཅེས་པར་བཟུང་བའི་
ཕུང་ཁྲོལ་རྣམས། །མགྲོན་འཁོར་འདས་ཀུན་ལ་མཆོད་པ་འབུལ། །ཐུགས་དགེས་པ་ཆེན་
པོས་བཞེས་སུ་གསོལ། །ཨོཾ་ཨཱཿཧཱུྃ། རྒྱས་པར་ན། མགྲོན་རྩ་བའི་བླ་མའི་ཞལ་དུ་འབུལ་
སོགས་སོ་སོ་ལ་སྦྱར།།
དངོས་གྲུབ་བླང་བ་ནི། འདྲེན་མཆོག་བླ་མ་དམ་པའི་དཔྲལ་བའི་ཨོ་དཀར་པོ་ལས་
འོད་ཟེར་དཀར་པོ་འཕྲོས། བདག་གི་དཔྲལ་བར་ཐིམ། ལུས་ཀྱི་དྲི་མ་དག །བུམ་པའི་
དབང་ཐོབ། སྣང་སྟོང་གི་ཏིང་ངེ་འཛིན་སྐྱེས། སྐུ་རྡོ་རྗེའི་དངོས་གྲུབ་ཐོབ། མགྲིན་པའི་
ཨཱ༔དམར་པོ་ལས་འོད་ཟེར་དམར་པོ་འཕྲོས། མགྲིན་པར་ཐིམ། ངག་གི་དྲི་མ་དག གསང་
བའི་དབང་ཐོབ། གསལ་སྟོང་གི་ཏིང་ངེ་འཛིན་སྐྱེས། གསུང་རྡོ་རྗེའི་དངོས་གྲུབ་ཐོབ།
ཐུགས་ཀའི་ཧཱུཾ་སྔོན་པོ་ལས་འོད་ཟེར་སྔོན་པོ་འཕྲོས། སྙིང་ཀར་ཐིམ། ཡིད་ཀྱི་དྲི་མ་དག །
ཤེས་རབ་ཡེ་ཤེས་ཀྱི་དབང་ཐོབ། བདེ་སྟོང་གི་ཏིང་ངེ་འཛིན་སྐྱེས། ཐུགས་རྡོ་རྗེའི་དངོས་
གྲུབ་ཐོབ། བླ་མའི་གནས་གསུམ་ཡིག་འབྲུ་གསུམ་ལས། ཡིག་འབྲུ་དཀར་དམར་མཐིང་
གསུམ། བདུད་རྩི་དཀར་དམར་མཐིང་གསུམ་གྱི་རྒྱུན་འཛག་པ། འོད་ཟེར་དཀར་དམར་
མཐིང་གསུམ་འཕྲོ་བ་དང་བཅས་པ་གཅིག་ཅར་སྤྲོས། བདག་གི་གནས་གསུམ་དུ་ཐིམ།
ལུས་ཀྱི་ནང་ཐམས་ཅད་ཁྱབ། ཡི་གེ་བདུད་རྩི་འོད་ཟེར་དཀར་དམར་མཐིང་གསུམ་གྱིས་
ལུས་ཐམས་ཅད་གང་། སྒོ་གསུམ་གྱི་དྲི་མ་དག དབང་བཞི་པ་ཐོབ། བདེ་སྟོང་ལྷན་སྐྱེས་ཀྱི་
ཏིང་ངེ་འཛིན་སྐྱེས། སྐུ་གསུང་ཐུགས་རྡོ་རྗེ་དབྱེར་མེད་པ་མཆོག་གི་དངོས་གྲུབ་ཐོབ། བླ་མ་
བརྒྱུད་པ་དང་བཅས་པའི་ཡེ་ཤེས་གཟིགས་པའི་བྱིན་རླབས་མ་ལུས་པར་ཞུགས་པ་ཡིན་ནོ། །
69



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཞེས་བརྗོད། དུས་གསུམ་རྒྱལ་བའི་རྡོ་རྗེ་རྣམ་བཞིའི་དངོས། །འབྲུ་གསུམ་དྭངས་མ་རེ་རེ་
ཅིག་ཅར་བ། །གནས་གསུམ་ལུས་སེམས་ཀུན་ལ་ཐིམ་པའི་མོད། །སྐུ་བཞི་མཆོག་གི་
དངོས་གྲུབ་བསྩལ་དུ་གསོལ། །
དེ་ཁོ་ན་ཉིད་ལ་བློ་བཞག་པ་ནི། དེ་ལྟར་དེ་དག་ཐིམ་པའི་མོད་ལ། རང་སེམས་ལྷན་
ཅིག་སྐྱེས་པའི་ཡེ་ཤེས་གདོད་མ་ནས་དྲི་མས་དག་པའི་སྟེང་དུ། གློ་བུར་གྱི་དྲི་མའི་ཆ་ཤས་
ཅུང་ཟད་དག །དྭངས་སྙིགས་ཕྱེད་པའི་གསལ་སྟོང་ཟུང་འཇུག་ལ་མཉམ་པར་བཞག་པ་
ཡུན་རིང་དུ་བྱ། གདོད་ནས་རྣམ་དག་ལྷན་སྐྱེས་ཡེ་ཤེས་ཆེ། །དམ་པའི་དྲིན་ལས་སྐད་ཅིག་
ཤར་བ་དེས། །གཉིས་སྣང་འཁྲུལ་པའི་དྲི་མ་རྩད་ནས་བཅད། །གཡོ་མེད་འོད་གསལ་ངང་
ལ་ལྷུག་པར་གནས། །ཆོས་ཟབ་དགུའི་སྙིང་པོ་བསྡུས་པའི་བཅུད། །ལམ་ཟབ་མོ་བླ་མའི་
བྱིན་རླབས་ཀྱིས། །སྙིང་པདྨ་བཞད་པའི་གེ་སར་རྩེར། །དཔལ་ངོ་མཚར་རོ་བཅུད་སྨིན་པར་
ཤོག །རིགས་ཀུན་བདག་དྲུག་པ་རྡོ་རྗེ་འཆང་། །ཡུམ་རབ་དགའ་རྡོ་རྗེ་བདག་མེད་མ། །
ལམ་འཁྲུལ་མེད་པཎ་གྲུབ་བི་རཱུ་པ། །ཡིད་སོམ་ཉི་སྤངས་ནས་གསོལ་བ་འདེབས། །བོད་
གངས་ཅན་འདྲེན་པ་ས་སྐྱ་པ། །སྐུ་འཇའ་ལུས་མངོན་གྱུར་བསོད་ནམས་རྩེ། །རྒྱུད་མན་
ངག་ཀུན་བདག་གྲགས་པའི་ཞབས། །ཡིད་སོམ་ཉི༴ ནང་བླ་མའི་རྣལ་འབྱོར་ཐུགས་ལ་
སྨིན། །ཕྱི་ཤེས་བྱ་ཀུན་ལ་ཐོགས་པ་མེད། །སྐྱབས་བསླུ་མེད་ས་སྐྱ་པཎྜི་ཏར། །ཡིད་སོམ་ཉི༴
བོད་ཁམས་གསུམ་དབང་བསྒྱུར་འཕགས་པའི་མཚན། །ཉམས་རྟོགས་པའི་མངའ་བདག་
ཚོགས་སྒོམ་པ། །ཐུགས་མཁྱེན་བརྩེ་ནུས་ལྡན་ཉན་ཆེན་པ། །ཡིད་སོམ་ཉི༴ ཆོས་སྒྲུབ་ལ་
རྩེ་གཅིག་བྲག་ཕུག་པ། །ལྷ་འཇམ་པའི་དབྱངས་དངོས་པུ་ཎེ་ཤི། །དཔལ་སྙན་གྲགས་ཀུན་
ཁྱབ་ཚུལ་ཁྲིམས་ཞབས། །ཡིད་སོམ་ཉི༴ རྗེ་གྲུབ་པའི་དབང་ཕྱུག་བུདྡྷ་ཤྲཱི། །མགོན་རྒྱལ་
བས་ལུང་བསྟན་ཨེ་ཝཾ་པ། །ཡོངས་བསྟན་པའི་སྲོག་ཤིང་སེམས་དཔའ་ཆེ། །ཡིད་སོམ་ཉི༴
ལུགས་བརྒྱུད་པ་གསུམ་ལྡན་བདག་ཆེན་རྗེ། །སྐྱབས་སྦས་པའི་གྲུབ་ཆེན་ཀུན་སྤངས་
270



ལམ་ཟབ་སྦས་དོན་སྙིང་པོ།
ཞབས། །ཡིད་སོམ་ཉི༴ དྲིན་འགྲན་ཟླ་ཀུན་བྲལ་ཚར་པ་རྗེ། །ཆོས་བརྒྱད་ཁྲིའི་མངའ་
བདག་ཀུན་དགའི་མཚན། །ལུང་རིགས་པའི་དབང་ཕྱུག་མ་ཏིའི་ཞབས། །ཆོས་སློབ་བཤད་
བཀའ་བབས་ཀླུ་སྒྲུབ་རྗེ། །ཡིད་སོམ་ཉི༴ སྐུ་མཚན་དཔེའི་ལང་ཚོ་དར་ལ་སྨིན། །གསུང་
སྙན་པའི་རྒྱུད་མངས་ཕྱོགས་བརྒྱར་སྒྲོགས། །ཐུགས་མཁྱེན་བརྩེའི་བ་དན་ལྷབ་ལྷུབ་གཡོ། །
རྗེ་བླ་མ་མཆོག་ལ་གསོལ་བ་འདེབས། །སེམས་རྩེ་གཅིག་སྙིང་སྟོབས་དང་བའི་མཐུས། །
སྐྱབས་བསླུ་མེད་མཆོག་ལ་གསོལ་བ་འདེབས། །ཚེ་འདི་ཕྱི་གནས་སྐབས་ཐམས་ཅད་དུ། །
རྐྱེན་བར་ཆད་ཞི་བར་མཛད་དུ་གསོལ། །ཚེ་བསོད་ནམས་རྒྱས་པར་མཛད་དུ་གསོལ། །
མཆོག་ཐུན་མོང་དངོས་གྲུབ་བསྩལ་དུ་གསོལ། །ལམ་ཟབ་མོ་བླ་མའི་བྱིན་རླབས་འདི། །
ཐུགས་དད་ལྡན་བསོད་ནམས་དར་ཆེན་གྱིས། །དུས་ལན་གཅིག་མིན་པར་གསོལ་བའི་
མཐུས། །དོན་ཅི་བསམ་འགྲུབ་པའི་ཐབས་སུ་སྦྱར། །
དེ་ལྟར་ལམ་ཟབ་གནད་ཀྱི་སྙིང་པོ་དྲིལ་བའི་ཉམས་ལེན་འདི་ནི། དད་དང་འདུན་
པར་ལྡན་པའི་མང་མཁར་ཁབ་པ་བསོད་ནམས་དར་ཆེན་པས་ཡང་ཡང་བསྐུལ་བ་ལས།
ལམ་ཟབ་མོའི་རྣལ་འབྱོར་པ་རིག་པ་འཛིན་པ་ནཱ་གརྫུ་ནས་སྦྱར་བའོ།། །།
༈ ལམ་ཟབ་ནང་གི་ཉམས་ལེན་བྱིན་རླབས་ཀྱི་ཕོ་ཉ་ཞེས་བྱ་བ་བཞུགས། ངོ་མཚར་
རྨད་བྱུང་དམ་པའི་ཆོས་ཀྱི་སྒོ། །སྲིད་དང་ཞི་བའི་དངོས་གྲུབ་འབྱུང་བའི་གཏེར། །སྐྱབས་
གསུམ་ཀུན་འདུས་དྲིན་ཅན་བླ་མ་ལ། །མགྲིན་པ་ལས་གཞན་སྙིང་ནས་སྐྱབས་སུ་མཆི། །
འཁོན་རིགས་འཇམ་པའི་རྡོ་རྗེ་ཡིས། །རྣལ་འབྱོར་དབང་ཕྱུག་མངོན་སུམ་ཞལ། །བཀའ་
ལུང་གཅིག་ཏུ་བགྲོས་པ་ཡི། །ལམ་ཟབ་ནང་གི་རྣལ་འབྱོར་བཤད། །དེ་ལྟར་བརྗོད་ནས།
ཟབ་མོ་ནང་གི་ལམ་ཟབ་ཉམས་ལེན་ལ། སྐྱབས་སེམས་ཚད་མེད་བཞི་སོགས་སྔོན་དུ་
བཏང་ནས། རང་སྐད་ཅིག་གིས་ཀྱེ་རྡོར་གསལ་བའི་ཐུགས་ཀའི་ས་བོན་ལས་འོད་ཟེར་
འཕྲོས་པས། མདུན་གྱི་ནམ་མཁར་རྩ་བའི་བླ་མ་དང་དབྱེར་མེད་པའི་དགེས་པ་རྡོ་རྗེ་ལྷ་
27 1



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
དགུའི་དཀྱིལ་འཁོར་ལ་བླ་མ་བརྒྱུད་པ་ཡི་དམ་ལྷ་ཚོགས་སངས་རྒྱས་བྱང་ཆུབ་སེམས་
དཔའི་ཚོགས་ཀྱིས་བསྐོར་བ་ཨོཾ་བཛྲ་ས་མཱ་ཛ༔ ཕྱི་ནང་གསང་བ་དེ་ཁོ་ན་ཉིད་ཀྱི་མཆོད་
པས་མཆོད། སྣ་ཚོགས་མེ་ཏོག་ཕོན་པོ་བདུག་སྤོས་སྤྲིན། །མར་མེའི་ཕྲེང་བ་དྲི་ཞིམ་སྤོས་
ཆུའི་ཆར། །རོ་ལྡན་ཞལ་ཟས་ཡིད་འོང་རོལ་མོའི་སྒྲ། །མཆོད་པར་འབུལ་ལོ་བརྩེ་བས་
བཞེས་སུ་གསོལ། །ཞེས་གསོལ་བ་དྲག་ཏུ་བཏབ་པས། མཆོད་པའི་ཞིང་འོད་དུ་ཞུ་རང་ལ་
ཐིམ་པས། རང་གི་ལུས་རང་བཞིན་ལྷུན་གྲུབ་ཀྱི་རྟེན་དང་བརྟེན་པའི་དཀྱིལ་འཁོར་དུ་
གསལ་བ་ནི། སྤྱི་བོ་སྣ་ཚོགས་རྡོ་རྗེ། རྐང་མཐིལ་རྡོ་རྗེའི་ས་གཞི། རྩིབས་མ་རྡོ་རྗེའི་རྭ་བ།
ལྤགས་པ་རྡོ་རྗེའི་གུར་དང་བླ་རེ། བ་སྤུ་མདའི་དྲ་བ། སེན་མོ་མེ་རི་འབར་བ་སྟེ་སྲུང་བའི་
འཁོར་ལོ། རྐང་མཐིལ་རླུང་། སུམ་མདོ་མེ། ལྟོ་བ་ཆུ། སྙིང་ཀ་ས། རྒལ་ཚིགས་རི་རབ།
མགོ་བོ་རི་རབ་ཀྱི་སྟོད་ཀྱི་ཆ། ལུས་མི་མཉམ་པ་མེད་པ་གྲུ་བཞི། གཞལ་ཡས་ཁང་གྲུ་བཞི།
སྙིང་ག་ནས་འབྱུང་བཞིའི་རླུང་སྒོ་བཞི། མིག་པཉྩ་རེ་ཁའི་རྩིག་པ། སྣ་རིན་པོ་ཆེའི་ཕ་གུ།
སོ་དྲ་བ་དང་དྲ་བ་ཕྱེད་པ། ལྕེ་དང་མཆུ་འདོད་ཡོན་གྱི་སྣམ་བུ། རྣ་བ་རྟ་བབ། རྐང་རྣམས་
ཀ་བ་བརྒྱད་དེ་རྟེན་གྱི་དཀྱིལ་འཁོར། ལྟེ་བ་སྤྲུལ་པའི་འཁོར་ལོ་རྩ་འདབ་མ་དྲུག་ཅུ་རྩ་
བཞིའི་ལྟེ་བའི་ཨ་རིན་ཆེན་འབྱུང་ལྡན་གསེར་བཙོ་མ་ལྟ་བུ། གསང་གནས་བདེ་སྐྱོང་གི་
འཁོར་ལོ་རྩ་འདབ་མ་སུམ་ཅུ་རྩ་གཉིས་པའི་ལྟེ་བའི་ཧ་དོན་ཡོད་གྲུབ་པ་མར་གད་ལྟར་
ལྗང་བ། སྙིང་ཁ་ཆོས་ཀྱི་འཁོར་ལོའི་རྩ་འདབ་བརྒྱད་ཀྱི་ལྟེ་བར་ཧཱུྃ་མི་བསྐྱོད་པ་བཻཌཱུརླའི་
ཞུན་མ་ལྟ་བུ། མགྲིན་པ་ལོངས་སྤྱོད་ཀྱི་འཁོར་ལོ་རྩ་འདབ་མ་བཅུ་དྲུག་པའི་ལྟེ་བར་ཨོ་
འོད་དཔག་མེད་མཚམས་སྤྲིན་ལྟར་ཡངས་པ། སྤྱི་བོ་བདེ་ཆེན་གྱི་འཁོར་ལོ་རྩ་འདབ་སོ་
གཉིས་པའི་ལྟེ་བར་ཧོ་རྣམ་པར་སྣང་མཛད་ཆུ་ཤེལ་ལྟར་འོད་འཕྲོ་བ། དེ་ལྔ་ཀའང་། ཕུང་
པོ་ལྔ་དང་། དུག་ལྔ་གནས་སུ་དག་པ། ཡེ་ཤེས་ལྔ་དང་རིགས་ལྔའི་རང་གཟུགས་མཚན་
དཔེས་སྤྲས་པ། འབྱུང་བ་ལྔ་དག་པའི་རང་མཚུངས་ཀྱི་ཤེས་རབ་མ་དང་མཉམ་པར་སྦྱར།
272



ལམ་ཟབ་སྦས་དོན་སྙིང་པོ།
ཡུམ་མཚུངས་ཀྱི་ལྷ་མོ་རྩ་འདབ་ཀྱི་གྲངས་དང་མཉམ་པས་འཇའ་རིས་ལྟར་བསྐོར་བ།
མིག་ཏུ་ས་སྙིང་གཟུགས་རྡོ་རྗེ་མས་འཁྱུད་པ། རྣ་བར་ཕྱག་རྡོར་སྒྲ་རྡོ་རྗེ་མས་འཁྱུད་པ།
སྣར་ནམ་སྙིང་དྲི་རྡོ་རྗེ་མས་འཁྱུད་པ། ལྕེར་འཇིག་རྟེན་དབང་ཕྱུག་རོ་རྡོ་རྗེ་མས་འཁྱུད་པ།
ལུས་ལ་སྒྲིབ་པ་རྣམ་སེལ་རེག་རྡོ་རྗེ་མས་འཁྱུད་པ། ཡིད་ལ་ཀུན་བཟང་ཆོས་དབྱིངས་རྡོ་རྗེ་
མས་འཁྱུད་པ། ལག་པ་གཡས་པར་གཤིན་རྗེ་གཤེད། གཡོན་པར་ཤེས་རབ་མཐར་བྱེད།
ལྕེར་མཐར་བྱེད། གསང་གནས་སུ་བགེགས་མཐར་བྱེད། དཔུང་པ་གཡས་པར་མི་གཡོ་བ།།
གཡོན་པར་འདོད་པའི་རྒྱལ་པོ། པུས་མོ་གཡས་པར་དབྱུག་སྔོན་ཅན། གཡོན་པར་སྟོབས་
པོ་ཆེ། སྤྱི་གཙུག་ཏུ་གཙུག་ཏོར་འཁོར་ལོས་བསྒྱུར་བ། རྐང་མཐིལ་དུ་གནོད་མཛེས་རྣམས་
ཀྱང་རང་འོད་ཀྱི་ཤེས་རབ་མ་དང་མཉམ་པར་སྦྱར་བ། ཡེ་ཤེས་ཀྱི་མེ་དཔུང་འབར་བའི་
དབུས་ན་བཞུགས་པ། དེ་ཐམས་ཅད་ཀྱང་ངོ་བོ་རྩ་བའི་བླ་མ། རྣམ་པ་བདེ་བ། རང་བཞིན་
གསལ་སྟོང་། ངོ་བོ་ཟུང་འཇུག །
གཞན་ཡང་ལུས་རྩ་སྤྲུལ་པའི་སྐུ། རྩ་ཡི་གེ་ལོངས་སྤྱོད་རྫོགས་པའི་སྐུ། ཁམས་
བདུད་རྩི་ཆོས་ཀྱི་སྐུ། སྙིང་པོ་ཡེ་ཤེས་ཀྱི་རླུང་ངོ་བོ་ཉིད་ཀྱི་སྐུ་སྟེ། གདོད་མ་ནས་ལྷུན་གྱིས་
གྲུབ་པའི་རྟེན་དང་བརྟེན་པ་སྐུ་བཞིའི་བདག་ཉིད་ཅན་དུ་གྱུར། དེ་ནས། རང་ཉིད་སྐད་
ཅིག་གིས་སེང་གེས་བཏེགས་པའི་རིན་པོ་ཆེའི་ཁྲི་སྣ་ཚོགས་པདྨ་ཟླ་བ་བདུད་བཞི་བརྩེགས་
པའི་གདན་གྱི་སྟེང་དུ་དགེས་པ་རྡོ་རྗེ་ཞལ་བརྒྱད་ཕྱག་བཅུ་དྲུག་པ་ཡུམ་རྡོ་རྗེ་བདག་མེད་མ་
དང་མཉམ་པར་སྦྱར་བའི་སྐུ་ཅན་དུ་གསལ་བའི་སྤྱི་བོར་རྩ་བའི་བླ་མ་ཀྱེ་རྡོ་རྗེ་ཡབ་ཡུམ་གྱི་
རྣམ་པ་ཅན། དེའི་སྤྱི་བོར་དབུས་སུ་བཀའ་དྲིན་མཚུངས་བྲལ་བློ་གསལ་རྒྱ་མཚོ། གཡས་
སུ་འཇམ་མགོན་གྲུབ་པའི་དཔའ་བོ། གཡོན་དུ་འཇམ་མགོན་ཕྱོགས་ལས་རྣམ་རྒྱལ་
གསུམ་ཡང་དགེས་པ་རྡོ་རྗེ་ཡབ་ཡུམ་གྱི་རྣམ་པ་ཅན། དེའི་སྤྱི་གཙུག་ནར་མཐོ་བརྩེགས་
རིམ་བཞིན། རྡོ་རིང་ཀུན་སྤངས་ཆོས་ཀྱི་ཉི་མ་ནས། བདག་ཆེན་རྡོ་རྗེ་འཆང་ཆེན་པོ། མུས་
༡73



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཆེན། ངོར་ཆེན། བུདྡྷ་ཤྲཱི། དཔལ་ལྡན་ཚུལ་ཁྲིམས། ཆོས་རྗེ་བླ་མ། བྲག་ཕུག་པ། ཞང་པ།
འཕགས་པ། ས་པཎ། རྗེ་བཙུན་པ། སློབ་དཔོན་རིན་པོ་ཆེ། བླ་མ་ས་སྐྱ་པ་ཆེན་པོ། གྲུབ་
ཆེན་རྣལ་འབྱོར་དབང་ཕྱུག །རྒྱལ་བ་རྡོ་རྗེ་འཆང་ཆེན་པོ་རྣམས་ཀྱང་དགེས་མཛད་རྡོ་རྗེ་
ཞལ་བརྒྱད་ཕྱག་བཅུ་དྲུག་པ་ཡུམ་རྡོ་རྗེ་བདག་མེད་མ་དང་མཉམ་པར་སྦྱོར་བའི་སྐུ་ཅན།
སྐུ་ལུས་ལ་ལུས་དཀྱིལ་གྱི་ལྷ་རྟེན་དང་བརྟེན་པ་དང་བཅས་པར་གྱུར། ཅེས་གསལ་བཏབ།
དེ་ལ་གསོལ་བ་འདེབས་པ་ནི། རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་
ལ་གསོལ་བ་འདེབས་སོ། །བདག་གི་རྒྱུད་བྱིན་གྱིས་བརླབ་ཏུ་གསོལ། །དབང་བཞིའི་ཡེ་
ཤེས་རྒྱུད་ལ་སྐྱེ་བར་བྱིན་གྱིས་བརླབ་ཏུ་གསོལ་ཞེས་དང་། ངོ་མཚར་རྨད་བྱུང་རྩ་བརྒྱུད་བླ་
མ་ལ། །རྙོག་མེད་ཕུལ་ཕྱིན་དད་པས་གསོལ་བ་འདེབས། །ཡེ་ཤེས་ཟླ་མེད་དབང་བཞིའི་
ཆུ་བོའི་རྒྱུན། །ལུས་སེམས་རབ་དགའི་བདེ་ཆེན་བསྩལ་དུ་གསོལ། །ཞེས་གསོལ་བ་དྲག་
ཏུ་བཏབ་པས། སངས་རྒྱས་དགེས་མཛད་ཡབ་ཡུམ་འོད་དུ་ཞུ། རྣལ་འབྱོར་དབང་ཕྱུག་ལ་
དབང་བཞི་བསྐུར་བའི་ཚུལ་གྱིས་ཐིམ་སྟེ་བླ་མ་རྣམས་འོག་མ་རྣམས་ལ་རིམ་བཞིན་ཐིམ།
མཐར་ཀུན་བཟང་ཆོས་ཀྱི་ཉི་མ་དགེས་མཛད་ཡབ་ཡུམ་འོད་དུ་ཞུ་བ། དབང་བཞིའི་ཆུ་རྒྱུན་
འོད་ཀྱི་གོང་བུ་ཆ་གསུམ་དུ་གྱུར་པ། མཚུངས་བྲལ་འདྲེན་པ་རྣམ་གསུམ་གྱི་སྤྱི་བོ་ཚངས་
པའི་བུ་ཁར་ཐིམ། སྨིན་མཚམས་ཡན་ཆད་གང་བས་བུམ་དབང་། མགྲིན་པ་ཡན་ཆད་གང་
བས་གསང་དབང་། སྙིང་ག་ཡན་ཆད་གང་བས་ཤེར་དབང་། ཞབས་མཐིལ་ཡན་ཆད་གང་
བས་དབང་བཞི་པ་སྟེ། དབང་བཞིའི་ཆུ་རྒྱུན་གྱིས་སྐུ་ལུས་ཐམས་ཅད་གང་། སླར་ཡང་དྲིན་
ཅན་བླ་མ་རྣམ་གསུམ་ལ་གསོལ་བ་བཏབ་པས། གཡས་ཀྱི་བླ་མ་དགེས་མཛད་འོད་དུ་ཞུ།
རྩ་བའི་བླ་མ་ལ་དབང་བཞི་བསྐུར་བའི་ཚུལ་གྱིས་ཐིམ། གཡོན་གྱི་བླ་མ་དགེས་མཛད་འོད་
དུ་ཞུ། རྩ་བའི་བླ་མ་ལ་དབང་བཞི་བསྐུར་བའི་ཚུལ་གྱིས་ཐིམ། སླར་ཡང་ཁྱད་པར་གྱི་
གསོལ་གདབ་ནི། ཚེ་ཐོག་མེད་རྣམ་དཀར་ལས་ཀྱིས་སྦྲེལ། །དྲིན་འཁོར་མེད་མཁྱེན་
274



ལམ་ཟབ་སྦས་དོན་སྙིང་པོ།
བརྩེའི་ཕྱག་གིས་བསྐྱངས། །མཆོག་འདྲེན་པ་བློ་གསལ་རྒྱ་མཚོ་ཡིས། །དུས་ད་ལྟ་ཉིད་དུ་
བྱིན་གྱིས་རློབས། །ཞེས་བརྗོད་པས། དྲིན་ཅན་བློ་གསལ་རྒྱ་མཚོ་དགེས་མཛད་ཡབ་ཡུམ་
འོད་དུ་ཞུ། རྩ་བའི་བླ་མ་སྤྱི་བོ་ཚངས་པའི་བུ་ཁར་ཐིམ། སྨིན་མཚམས་ཡན་ཆད་གང་བས།
བུམ་པའི་དབང་སོགས་དབང་བཞིའི་ཆུ་རྒྱུན་གྱིས་སྐུ་གང་སྟེ། རྩ་བའི་བླ་མ་དེ་ཉིད། བླ་མ་
བརྒྱུད་པ་དང་བཅས་པའི་བྱིན་རླབས་ཀུན་འདུས། ཡི་དམ་ལྷ་ཚོགས་སངས་རྒྱས་བྱང་
སེམས། ཚེ་ལྷ་ནོར་ལྷ་བཀའ་སྲུང་རྒྱ་མཚོའི་དངོས་གྲུབ་ཀུན་འདུས་ཀྱི་གདན་གསུམ་ཚང་
བའི་ཡི་དམ་གྱི་ངོ་བོར་གྱུར།
དེ་ནས། བྱིན་རླབས་ཀུན་འདུས་དཔལ་ལྡན་བླ་མ་ཡིས། ། བདག་ལ་བུམ་པའི་
དབང་བསྐུར་བསྩལ་དུ་གསོལ། །དབང་བཞིའི་ཆུ་རྒྱུན་དཔལ་ལྡན་བླ་མ་ཡིས། །བདག
འཕྲིན་ལས་ཀུན་ཁྱབ༴ དངོས་གྲུབ་ཀུན་འབྱུང༴ ཞེས་གསོལ་བ་བཏབ་པས་སྤྱི་གཙུག་གི་
བླ་མ་དགེས་མཛད་སྙོམས་པར་ཞུགས་པའི་སྐུ་རྡོ་རྗེའི་དབང་གི་ཆུ་རྒྱུན་དང་། བདེ་ཆེན་
འཁོར་ལོའི་བླ་མ་རྣམ་སྣང་ཡབ་ཡུམ་སྙོམས་པར་ཞུགས་པའི་དབང་གི་ཆུ་རྒྱུན་དཀར་པོས།
སྨིན་མཚམས་ཡན་ཆད་གང་། ལུས་ཀྱི་དྲི་མ་དག །ལུས་སྐུ་རྡོ་རྗེར་གྱུར། སྣང་སྟོང་གི་ཡེ་
ཤེས་རང་བྱུང་དུ་ཤར་བས་སྤྱིར་བུམ་པའི་དབང་ཐོབ། ཁྱད་པར་སྤྱི་བོའི་བླ་མ་རྣམ་སྣང་
འཁོར་བཅས་གསལ་ཐེབས་ཏེ་མོས་གུས་ཆུད་པ་བུམ་དབང་གི་བུམ་དབང་། རླུང་སྦྱོར་
བས་ལུས་བདེ་དྲོད་དུ་འབར་བ་བུམ་དབང་གི་གསང་དབང་། རྣམ་སྣང་ཡབ་ཡུམ་སྙོམས་
པར་ཞུགས་པའི་བྱང་ཆུབ་སེམས་ཀྱིས། སྨིན་མཚམས་ཡན་གྱི་རྩ་ཐམས་ཅད་ཁྱབ་པས་
སེམས་ལ་རབ་དགའ་ཤར་བ་བུམ་དབང་གི་ཤེར་དབང་། དེ་ལྟར་ཤར་བས་རང་སེམས་
ལྷན་སྐྱེས་གསལ་སྟོང་ཟུང་འཇུག་བློ་བུར་རྙོག་མས་དག་པ་བུམ་དབང་བཞི་པ་སྟེ། བུམ་
དབང་གིས་བསྡུས་པའི་དབང་བཞི་རྫོགས་པར་ཐོབ་པ་ཡིན་ནོ། །ཞེས་བརྗོད། ཡང་རྩ་
བའི་བླ་མ་ལ་གོང་གསོལ་གདབ། འདོན་པ་བསྒྱུར་ཏེ་གསོལ་བ་དྲག་ཏུ་བཏབ་པས། སྤྱི་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
གཙུག་གི་བླ་མ་དགེས་མཛད་ཡབ་ཡུམ་སྙོམས་པར་ཞུགས་པའི་གསུང་རྡོ་རྗེའི་དབང་གི་ཆུ་
རྒྱུན་དང་། མགྲིན་པའི་བླ་མ་འོད་དཔག་མེད་སྙོམས་པར་ཞུགས་པའི་དབང་གི་ཆུ་རྒྱུན་
དམར་པོས་མགྲིན་པ་ཡན་ཆད་གང་། ངག་གི་དྲི་མ་དག །ངག་གསུང་རྡོ་རྗེར་གྱུར། མགྲིན་
པར་གསལ་སྟོང་གི་ཏིང་ངེ་འཛིན་རང་ཤར་དུ་བྱུང་བས་སྤྱིར་གསང་བའི་དབང་ཐོབ། ཁྱད་
པར་མགྲིན་པའི་བླ་མ་འོད་དཔག་མེད་ཡབ་ཡུམ་གསལ་ཐེབ་སྟེ། མོས་གུས་ཆུད་པ་གསང་
དབང་གི་བུམ་དབང་། རླུང་གི་སྦྱོར་བས་ལུས་བདེ་སྟོང་དྲོད་དུ་འབར་བ་གསང་དབང་གི་
གསང་དབང་། འོད་དཔག་མེད་ཡབ་ཡུམ་སྙོམས་པར་ཞུགས་པའི་བྱང་ཆུབ་སེམས་ཀྱིས་
མགྲིན་པ་ཡན་ཆད་ཀྱི་རྩ་གནས་ཐམས་ཅད་ལ་ཁྱབ་པས། སེམས་ལ་མཆོག་དགའ་ཤར་བ་
གསང་དབང་གི་ཤེར་དབང་། དེ་ལྟར་ཤར་བས་རང་སེམས་ལྷན་སྐྱེས་གསལ་སྟོང་རྙོག་
མས་དྭངས་པ་གསང་དབང་གི་བཞི་བ་ཐོབ་པ་ཡིན་ནོ་ཞེས་བརྗོད་དོ། །
ཡང་སྔར་བཞིན། བྱིན་རླབས་ཀུན་འདུས་དཔལ་ལྡན་བླ་མ་ཡིས། །བདག་ལ་
གསུམ་པའི་དབང་བསྐུར་བསྩལ་དུ་གསོལ། །ཞེས་གསོལ་བ་གདབ། སྤྱི་གཙུག་གི་བླ་མ་
དགེས་མཛད་ཡབ་ཡུམ་སྙོམས་པར་ཞུགས་པས་ཐུགས་རྡོ་རྗེའི་དབང་བཞིའི་ཆུ་རྒྱུན་དང་།
ཆོས་ཀྱི་འཁོར་ལོའི་བླ་མ་མི་བསྐྱོད་པ་ཡབ་ཡུམ་སྙོམས་པར་ཞུགས་པའི་དབང་གི་ཆུ་རྒྱུན་
སྔོན་པོས་སྙིང་ཁ་ཡན་གང་། སེམས་ཀྱི་དྲི་མ་དག །ཡིད་ཐུགས་རྡོ་རྗེར་གྱུར། སེམས་ལ་
བདེ་སྟོང་ཡེ་ཤེས་རང་ཤར་དུ་བྱུང་བས་ཤེར་དབང་ཐོབ། ཁྱད་པར་དུ། སྙིང་གའི་བླ་མ་མི་
བསྐྱོད་པ་འཁོར་བཅས་གསལ་ཐེབ་སྟེ་མོས་གུས་ཆུད་པ་གསུམ་པའི་བུམ་དབང་
། རླུང་གི་
སྦྱོར་བས་ལུས་ལ་བདེ་དྲོད་འབར་བ་གསུམ་པའི་གསང་དབང་། མི་བསྐྱོད་པ་ཡབ་ཡུམ་
སྙོམས་པར་ཞུགས་པའི་བྱང་སེམས་སྙིང་ག་ཡན་ཆད་ཀྱི་རྩ་གནས་ཐམས་ཅད་ལ་ཁྱབ་པས་
སེམས་ལ་དགའ་བྲལ་ཏིང་ངེ་འཛིན་རང་ཤར་དུ་བྱུང་བ་གསུམ་པའི་ཤེར་དབང་། དེ་ལྟར་
ཤར་བས་རང་སེམས་ལྷན་སྐྱེས་གསལ་སྟོང་གཟུང་འཛིན་གྱི་རྙོག་མས་དྭངས་པ་གསུམ་
276



ལམ་ཟབ་སྦས་དོན་སྙིང་པོ།
པའི་དབང་བཞི་པ་ཐོབ་པ་ཡིན་ནོ། །ཞེས་བརྗོད། ཡང་དབང་བཞི་པའི་དོན་དུ། བྱིན་
རླབས་ཀུན་འདུས་དཔལ་ལྡན་བླ་མ་ཡིས། །བདག་ལ་མཆོག་དབང་བཞི་པ་བསྩལ་དུ་
གསོལ། །ཞེས་གསོལ་བ་གདབ། སྤྱི་གཙུག་གི་བླ་མ་དགེས་མཛད་ཡབ་ཡུམ་སྙོམས་པར་
ཞུགས་པས་སྐུ་གསུང་ཐུགས་རྡོ་རྗེ་གསུམ་ཞུ་བའི་དབང་གི་ཆུ་རྒྱུན་དང་། ལྟེ་གསང་གི་བླ་མ་
རིན་འབྱུང་ཡབ་ཡུམ་དང་། དོན་གྲུབ་ཡབ་ཡུམ་དང་། མིག་སོགས་ཀྱི་བྱང་སེམས་ཡབ་
ཡུམ། ཚོགས་ཀྱི་ཁྲོ་བོ་བཅུ་ཡབ་ཡུམ་སྙོམས་པར་ཞུགས་པའི་དབང་གི་ཆུ་རྒྱུན་དཀར་
དམར་མཐིང་གསུམ་གྱིས། རྐང་མཐིལ་ཡན་ཆད་ཀྱི་ལུས་ཕྱི་ནང་ཐམས་ཅད་གང་། ལུས་
ངག་ཡིད་གསུམ་གྱི་དྲི་མ་དག ལུས་ངག་ཡིད་གསུམ་རྡོ་རྗེ་གསུམ་དང་ཡེ་ཤེས་རྡོ་རྗེའི་ངོ་
བོར་གྱུར། དབང་བཞི་པ་ཐོབ། ཁྱད་པར་ལྟེ་གསང་སོགས་བླ་མ་རིན་འབྱུང་ཡབ་ཡུམ་དོན་
གྲུབ་ཡབ་ཡུམ། བྱང་སེམས་ཡབ་ཡུམ་ཁྲོ་བཅུ་ཡབ་ཡུམ་གསལ་ཐེབ། རང་ལུས་བླ་མ་
གདན་གསུམ་ཚང་བའི་ལྷ་ཚོགས་ལ་མོས་གུས་ཚུད་པས་དབང་བཞི་པའི་བུམ་དབང་། རླུང་
གི་སྦྱོར་བས་ལུས་ཐམས་ཅད་བདེ་དྲོད་དུ་འབར་བ་བཞི་པའི་གསང་དབང་། ལྟེ་གསང་
སོགས་ལྷ་ཡབ་ཡུམ་སྙོམས་པར་ཞུགས་པའི་བྱང་སེམས་ཀྱིས་ལུས་ཡོངས་རྫོགས་ཀྱི་རྩ་
གནས་ཐམས་ཅད་ཁྱབ། སེམས་ལྷན་སྐྱེས་རང་ཤར་དུ་བྱུང་བ་བཞི་པའི་ཤེར་དབང་། དེ་ལྟ་
བུས་རང་སེམས་གདོད་མ་ནས་ལྷན་སྐྱེས་ཀྱི་ཡེ་ཤེས། བློ་བུར་སྒྲིབ་གཡོག་བསལ་བའི་
གཞི་ལམ་འབྲས་གསུམ་འོད་གསལ་མ་བུ་འདྲེས་པའི་གནས་ལུགས་ལ་གསལ་སྣང་ཐོབ་
པའི་ཡིད་ཆེས་ཀྱི་ངེས་པ་རྙེད་པ་ནི་དབང་བཞི་པའི་བཞི་པ་སྟེ། དབང་བཞི་རྫོགས་པར་
ཐོབ་པའི་ཡེ་ཤེས་མངོན་དུ་གྱུར་པ་ཡིན་ནོ་ཞེས་བརྗོད་དེ། གཤིས་བརྗོད་བྲལ་མོས་གུས་ཀྱི་
རང་མདངས་ས་ལེ་བ་ལ་མཉམ་པར་བཞག་པ་ཡུན་རིང་དུ་བྱ། །
ཕྱི་བླ་མར་མི་ཕྱེད་དད་པ་རྒྱས། །ནང་རྡོ་རྗེའི་ལུས་ཀུན་བླ་མར་ཤར། །སེམས་བླ་
མའི་ཐུགས་དང་དབྱེར་མེད་འདྲེས། །ཅི་བསམ་པའི་དོན་ཀུན་འགྲུབ་པར་ཤོག །རྗེ་འདོད་
277



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
དགུའི་དཔལ་འབྱུང་བླ་མ་རྗེ། །རྫས་དོན་ཡོད་མཆོད་སྤྲིན་ཕུང་པོར་སྤུངས། །ངག་དོན་
ཡོད་བསྟོད་དབྱངས་སྙིང་པོ་བཟླས། །ལུས་དོན་ཡོད་སྙིང་པོ་ལོངས་པར་ཤོག །ཅེས་དང་།
ཆོས་བཞིན་ས་སྐྱོང་ཕན་དགོངས་ལྷུན་གྱིས་གྲུབ། །དངོས་གྲུབ་བདུད་རྩི་འབྱུང་བའི་ཟ་མ་
ཏོག །བྱིན་རླབས་ཆོ་ག་ཀླུ་སྒྲུབ་བདག་གིས་ཕུལ། །ཅེས་ནང་ལམ་ཟབ་ངག་འདོན་ཨུཏྤ་
ལའི་ཕྲེང་བ་འདི་ནི། ཆོས་བཞིན་སྐྱོང་བའི་མི་དབང་མཆོག་གི་བཀའ་མཆིད་གསེར་གྱི་
སྐུད་པས་དྲངས་པ་ལས་ཤཱཀྱའི་དགེ་སློང་རྡོ་རྗེ་འཛིན་པ་ནཱ་གརྫུ་ནས་འདར་ཆོས་འཁོར་
ཡང་རྩེའི་སྐྱེད་ཚལ་དུ་སྦྱར་བ་དགེ་ཞིང་བཀྲ་ཤིས། འདིས་སློབ་བཤད་ཟབ་མོའི་བསྟན་པ་
བསྟན་འཛིན་སྐྱོང་བའི་སྦྱིན་བདག་དང་བཅས་པ་ཟླ་བ་འཕན་བཅས་ལྟར་དར་ཞིང་རྒྱས་
པར་གྱུར་ཅིག །ཡི་གེ་པ་ནི་གཉོས་བན་སྒེར་བུ་པའོ། ། །
༈ ནང་གི་ལམ་ཟབ་ཀྱི་བརྒྱུད་འདེབས་ལམ་རིམ་དང་བཅས་པ་སྦས་དོན་སྙིང་གི་ཁ་
འབྱེད་བཞུགས་སོ། །བླ་མ་དམ་པ་ལ་ཕྱག་འཚལ་ལོ། །མཐར་ཐུག་དྭངས་མ་ལྔ་ལྡན་རྡོ་རྗེ་
འཆང་། །འཇའ་རིས་ཡེ་ཤེས་ལྔ་དངོས་བདག་མེད་མ། །སྤྲུལ་པའི་དཀྱིལ་འཁོར་ལས་
གྲོལ་བི་རཱུ་པ། །སྙིང་ནས་གསོལ་བ་འདེབས་སོ་བྱིན་གྱིས་རློབས། །བི་རཱས་དངོས་སུ་ཞལ་
འདོམས་ས་སྐྱ་པ། །རྫུ་འཕྲུལ་གར་གྱིས་རོལ་མཁས་བསོད་ནམས་རྩེ། །རྡོ་རྗེ་ཐེག་པའི་
བཀའ་བབས་གྲགས་པའི་ཞབས། །སྙིང་ནས༴ ལྔ་རིག་འཇམ་པའི་རྡོ་རྗེ་པཎྜི་ཏ། །རྩ་རླུང་
ནུས་པ་མཐར་ཕྱིན་ཚོགས་སྒོམ་པ། །འགྱུར་མེད་བྱང་སེམས་བརྟན་པའི་ཉན་ཆེན་ཞབས། །
སྙིང་ནས༴ ཉམས་རྟོགས་འོད་གསལ་འབྱོངས་པའི་བྲག་ཕུག་པ། །འཁོན་རིགས་འཇམ་
དབྱངས་ངོ་བོ་དམ་པའི་ཞབས། །སྙན་བརྒྱུད་བཞིས་གདམས་དཔལ་ལྡན་ཚུལ་ཁྲིམས་པ། །
སྙིང་ནས༴ ཚད་མ་བཞི་ལྡན་གྲུབ་ཆེན་བུདྡྷ་ཤྲཱི། །འཁྲུལ་མེད་རྒྱལ་བས་ལུང་བསྟན་ཨེ་
ཝཾ་པ། །གསང་ཆེན་བསྟན་པའི་མངའ་བདག་མུས་ཆེན་ཞབས། །སྙིང་ནས༴ སློབ་བཤད་
ལམ་གྱི་བཀའ་བབས་བདག་ཆེན་རྗེ། །འཁྲུལ་མེད་བརྒྱུད་འཛིན་རྡོ་རིང་ཀུན་སྤངས་
278



ལམ་ཟབ་སྦས་དོན་སྙིང་པོ།
ཞབས། །ངེས་དོན་གསུང་ངག་འཆད་མཁས་བླ་ཆེན་ཚར། །སྙིང་ནས༴ ཟབ་ཡངས་ཆོས་
ཀུན་རང་གྲོལ་ཀུན་དགའི་མཚན། །བཀའ་དྲིན་ཟླ་མེད་འཇམ་མགོན་སྐྱིད་གཤོངས་པ། །
གསུང་ངག་གནད་ལ་ཡིད་ཆེས་ཀླུ་སྒྲུབ་ཞབས། །སྙིང་ནས༴ ཚད་མ་བཞི་ལྡན་སྙན་བརྒྱུད་
བཞིས་གདམས་པའི། །དབང་ཁྲིད་བྱིན་རླབས་བཤད་རྒྱུན་མན་ངག་གནད། །གཅེས་པར་
འཛིན་པ་དྲིན་ཅན་བླ་མ་ལ། །གསོལ་བ་འདེབས་སོ་ཅི་བསམ་དངོས་གྲུབ་སྩོལ། ། །
༈ གསུང་ངག་གནད་ཀྱི་བེའུ་བུམ་ལས་དུས་ཐ་མའི་ཆོ་ག་གཞན་ཕན་བདུད་རྩིའི་
ལག་ལེན་བཞུགས་སོ། །ཚིག་ཁྲིད་གནད་ལ་བློ་གསལ་མཁས་པའི་གཙོ། །ཉམས་ཁྲིད་
གནད་ལ་གྲུབ་རིག་རྒྱ་མཚོའི་མགོན། །ལག་ཁྲིད་གནད་ལ་མཁས་བཙུན་གྲགས་པའི་
དཔལ། །ཕྲིན་ལས་རྒྱལ་མཚན་ཕྱོགས་བཅུར་མཛེས་ལ་འདུད། །འདི་ན་དུས་མཐས་
གཏུགས་པའི་སེམས་ཅན་འགའ། །དགེས་མཆོག་རྡོ་རྗེ་ལྷ་དགུའི་དཀྱིལ་འཁོར་དུ། །
བཅུག་ནས་རྗེས་བཟུང་སྡིག་སྒྲིབ་སྦྱོང་བའི་ཚུལ། །དུས་མཐའི་ཆོ་ག་བླ་མའི་གསུང་
བཞིན་བྲི། །
དེ་ལ་འདིར། རྗེ་བཙུན་ས་སྐྱ་པའི་ཕྱག་སྲོལ་ལས་བྱོན་པ། ཀྱེ༔ རྡོ་རྗེ་པའི་ལུགས་ཀྱི་
དུས་མཐའ་མའི་ཆོ་ག་ནི་རྗེ་བཙུན་རིན་པོ་ཆེས་མཛད་པ་གཞན་ཕན་བདུད་རྩིར་གྲགས་པ་
འདི་ཉིད་ཡིན་ལ། འདི་ལའང་ཚིག་སྣ་རིང་ཐུང་གི་དཔེ་གཉིས་ཙམ་སྣང་བ་ལས། ཚིག་སྣ་
རིང་བ་ནི། རྒྱུད་སྡེ་འོག་མ་ནས་བྱོན་པའི་ཐུན་མོང་བའི་མགྲོན་འདིར་བོས་ཏེ། བཅུག་པས་
བཅུད་ཅུང་ཟད་མྱོང་པ་ཞིག་སྣང་གསུངས། རྒྱུད་པ་འདི་པས་ཚད་མར་བྱ་རྒྱུད་ནི། ཚིག་སྣ་
ཅུང་ཟད་ཐུང་ཞིང་ཁ་གཙང་བ་དེ་ཉིད་ཡིན་ཞིང་། འདིའི་ཡིག་སྣ་ཅུང་ཟད་མཐུད་དགོས་པ་ནི།
རྗེ་པའི་བདེ་མཆོག་དུས་ཐ་མའི་ཆོ་ག་དང་། ཞང་དཀོན་མཆོག་དཔལ་གྱི་འདི་ཉིད་ཀྱི་དུས་
མཐའི་གསལ་བྱེད་དུ་བཤད་པ་ཇི་ལྟར་འོས་པ་རྗེ་བླ་མའི་ཞལ་ཤེས་ཀྱིས་བརྒྱན་ནས་ལག་
ཁྲིད་དུ་སྟོན་པར་མཛད་པ་ཡིན་ནོ། །དེ་ཡང་འདིའི་རྩ་བ་ནི་གསུམ་སྟེ། དབང་བསྐུར་ཏེ་
ཁྲི
279



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
སྡིག་པ་སྦྱོང་བ། རྗེ་ངོར་པའི་ཡོངས་འཛིན་ཤར་ཆེན་པས་འདིའི་གསལ་བྱེད་ཡོད་ན། གཞན་ཕན་བདུད་རྩི་ཉིད་བོགས་
ཐོན་པར་མེད་གསུངས།རོ་བསྲེགས་ཏེ་སྡིག་པ་སྦྱོང་བ། མཆོད་རྟེན་བྱས་ཏེ་སྡིག་པ་སྦྱོང་བའོ། །
དང་པོ་ལ་གསུམ་སྟེ། རྒྱས་འབྲིང་བསྡུས་གསུམ་མོ། །དང་པོ་ལ་བཞི་སྟེ། བསྙེན་པ། ས་
ཆོག །སྟ་གོན། དངོས་གཞི། དང་པོ་ནི། ཇི་ལྟར་འོས་པའི་གནས་དེར། བདག་ཉིད་ཡན་
ལག་དྲུག་གི་རྣལ་འབྱོར་སྔོན་དུ་འགྲོ་བར་བྱ་སྟེ། མདུན་དུ་ལས་བུམ་བཤམས། དབང་ཆུའི་
ལས་བུམ་གྱི་བསྐྱེད་ཆོག་འདིར་བཀོད་ནས་བྱས་པ་ས་ཆོག་གསུང་ངོ་། །བདུད་རྩི་འཁྱིལ་པ་ཡན་ལག་བཞིའི་
ཆོ་ག་བཞིན་བསྐྱེད་དེ། ཧཱུཾ་ངམ་ཨ་མི་ཏ་སྔོན་འགྲོའི་ཆུ་བཞི་སོགས་ཀྱིས་མཆོད། ནང་
མཆོད་ཡིད་བྱུང་སོགས་ཀྱིས་མཆོད་ཅིང་། ཁྱོད་ནི་རྣལ་འབྱོར་སོགས་ཀྱི་བསྟོད་ཐུང་ངམ།
འཇིགས་པའི་ཧཱུཾ་སྒྲ་ངེས་ཞེས་སོགས་ཀྱིས་བསྟོད་ཅིང་། ཨ་མྲི་ཏ་དང་། ཨ་བྷི་ཥེ་ཀ་སོགས་
ཀྱིས་བཟླས་པ་མི་ཉུང་བ་ཙམ་བྱས། དེ་ནས་རོ་དེ་ཉིད་ལ་སྦྱང་བ་རྣམ་པ་གསུམ་བྱ་སྟེ། བུམ་
ཆུ་དེས་ཨ་མི་ཏ་བཟླ་བཞིན་པས་རོ་ལེགས་པར་བཀྲུ། སྦྱོང་རྒྱུད་ནས་བཤད་པའི་བདག་ཡིག་ཇི་སྙེད་
བཞི་སོགས་འདོན་པར་བཞེད་པ་ལ། གནས་ཉེར་བཞིར་ཇི་སྐད་བཤད་པ་བཞིན་འདོད་གསུངས། དེ་ནས་བདག་ཡིག་
འདོགས་པ་ནི། ནོར་བུ་ལ་བྲིས་པའི་རྩ་སྔགས་དང་ཨ་སྤྱི་བོར་སྙིང་པོ་དང་ཨཱ་མགྲིན་པར་ཉེ་སྙིང་དང་ཧཾ། སྙིང་གར།
ཕྲེང་སྔགས་དང་། འཁོར་གྱི་སྔགས་རྣམས་ལྟེ་བར་འདོགས་པ་ཡིན། འབྲི་བའི་ཚུལ་ནི་
བཅད་གཏུབས་མ་ཡིན་པར་ཏལ་མར་ཐལ་ཡུག་ཏུ་སྔགས་རང་གི་མཇུག་རྫོགས་པར་བྲིས་
པའི་དབུས་ཀྱི་སྟེང་ཐད་ལ། འབྲུ་གསུམ་པོ་སོ་སོར་འབྲི་ཞིང་། དྲི་བཟང་གིས་བལྟབ་པར་
བྱའོ། །འདོགས་པའི་ཚུལ་ནི། སོ་སོའི་ཐད་ཀྱི་ཤ་ལ་སྦྱོར་བའམ། མིན་ན་ནང་དབུ་ནས་
དྲིལ་ཏེ་བསྲོས་སྤྲོས་བྲེལ་ནས་སོ་སོ་ལ་བཏགས་པའམ། མིན་ན་རྟེན་རས་ཀྱིས་དྲིལ་ཏེ། སོ་
སོའི་ཐད་ཀྱི་རས་ལ་བྱེད་པའང་མཐོང་གསུང་ངོ༌། །དེ་ནས་རྟེན་དེ་ཉིད་སྒྲོམ་དུ་བཅུག་སྟེ་རྟེན་དེའི་མདུན་
དུ་ཆུ་བཞི་སྔོན་འགྲོའི་མཆོད་པ་ཚང་བ་བཤམས་ཤིང་སྦྱོར་བ་དང་ལྡན་ན་ཚད་མེད་པ་བཤམས་པས་ཆོག་མཆོད་རྟེན་གྱི་
རྣམ་པ་ཇི་ལྟར་འོས་པ་བྱ་སྟེ། བསྙེན་པ་དངོས་ལ་འཇུག་པ་ཡིན་ནོ། །ཇི་ལྟར་འཇུག་ནི།
280



ལམ་ཟབ་སྦས་དོན་སྙིང་པོ།
རྟེན་དེ་ཉིད་དབང་ཐོབ་ཡིན་མིན་གྱི་དབྱེ་བས་འདི་ལ་གཉིས་ཏེ། རོ་མཆོད་གནས་ལྟར་སྦྱོང་
བ་དང་། རོ་སྦྱིན་བདག་ལྟར་སྦྱོང་བའོ། །
དང་པོ་རོ་དེ་ཉིད་ཨ་མྲྀ་ཏས། བསངས་སྦྱངས། སྟོང་པའི་ངང་ལས་ཝཾ་ལས་ཆུའི་
དཀྱིལ་འཁོར་དཀར་པོ་ཟླུམ་པོ་ཡངས་ཤིང་རྒྱ་ཆེ་བ། དེའི་དབུས་སུ་ཧཱུཾ་ལས་རྣམ་སྣང་ཀྱི་རྡོ་
རྗེ་ཡན་ལག་བཞི་རྫོགས་ཀྱིས་བསྐྱེད། ཕྱི་ནང་ཡིད་བྱུང་གིས་མཆོད་ཅིང་། བསྟོད་ཐུང་ངམ།
རྣམ་པར་སྣང་མཛད་དག་པ་ཆེས་བསྟོད་ལ། བཟླས་པའི་དམིགས་པ་ནི། རང་གི་ཐུགས་
ཀའི་ས་བོན་སྔགས་ཕྲེང་ལས་འོད་འཕྲོས་ཏེ། རྟེན་གྱི་ཐུགས་ཀའི་ཧཱུྃ་ལ་ཕོག །དེ་ལས་འོད་
འཕྲོས། འཕགས་པ་མཆོད། སེམས་ཅན་གྱི་སྡིག་སྒྲིབ་སྦྱངས། རང་གནས་སུ་ཐིམ་པ་
ཙམ་བྱ། འོད་ཟེར་གྱི་སྣ་ལ་མཆོད་པའི་སྤྲིན་དཔུང་སྤྲུལ་ཏེ། རྟེན་ལྷའི་རང་བཞིན་མཆོད་
པས་མཉེས་པར་བྱ་བའི་དམིགས་པ་ལའང་བྱའོ། །དེ་ནས་ཞག་བདུན་གྱི་ངེས་པས་ཁ་གསོ་
བའི་བསྙེན་པ་ཚང་བར་བྱེད་ན། ཐུན་རེ་བཞིན་བདག་གི་རྣལ་འབྱོར་དང་། མཆོད་གཏོར་
རྟེན་གྱི་བསྐྱེད་ཆོག་རྣམས་ཚང་བར་བྱ་སྟེ་རྫོགས་པར་བྱའོ། །འདིའི་སྔགས་ཀྱི་སྡེ་ལཾ་ཚིག་
འབྲུ་གསུམ་ལ་མཛད་པ་ཞིག་སྟོན་སྙམ་ན། དེ་ཙམ་མ་གྲུབ་ན་སྙིང་པོ་ཙམ་གྱིས་སམ། དེ་
ཙམ་ཡང་ཐོག་མའི་ཐུན་དེར་བཟླས་པ་དཀྱུས་ལས་མི་ཉུང་བ་ཞིག་ཏུ་དམིགས་པ་བརྟན་
པས་བཟླ་བའོ། །གཉིས་པ་ལྟར་ན་གཞན་གྱི་ཁྱད་པར་མེད་ལ་རོ་དེ་ཉིད་ལྷར་བསྐྱེད་པ་ལ་
མི་དབང་བས། དེའི་སྤྱི་བོར་རྣམ་སྣང་སྔར་བཞིན་བསྐྱེད་ལ། བཟླས་པའི་དམིགས་པ། འདི་
དག་གི་ཚེ་གཟུངས་ཐག་ལ་གཏད་ལ་བཟླས་ཞེས་གཞན་ཕན་བདུད་རྩི་རང་ན་གསུངས་སོ། །རྣམ་སྣང་གི་ཐུགས་
ཀའི་ཧཱུཾ་ལས་འོད་ཟེར་བྱུང་སྟེ། འོག་གི་ཆུ་ཡི་དཀྱིལ་འཁོར་ལ་ཕོག་པས་ཡེ་ཤེས་ཀྱི་རང་
བཞིན་ཟག་མེད་ཀྱི་ཆུའི་རྒྱུན་ནར་གྱིས་བྱུང་། རུས་བུའི་སྤྱི་བོ་ནས་བབས་པས། སྡིག་སྒྲིབ་
ཐམས་ཅད་བསངས་ཤིང་སྦྱངས་པར་བསམ་ལ་བཟླས་པ་བྱའོ། །གཉིས་པ་ས་ཆོག་ནི། ཆོ་
ག་རྒྱས་བསྡུས་ནི། ཅི་རིགས་པ་དབང་ཆུ་བཞིན་ཞེས་དཀྱུས་ནའོ། ། །
281



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
གསུམ་པ་སྟ་གོན་ལའང་ས་ལྷ། ལྷ། བུམ་པ་སྟ་གོན་དང་གསུམ་ཚེ་ལྡན་བཞིན་ལ། སློབ་མ་
སྟ་གོན་གྱི་སྔོན་དུ། རྟེན་བསྐྱེད་པ། རྣམ་ཤེས་དགུག་པ། བགེགས་སྦྱངས་པ། སྡིག་པ་
སྦྱངས་པ་རྣམས་བྱས་ལ། ལྷག་མ་ཚེ་ལྡན་བཞིན་བྱ་ཞིང་། རྗེས་ཟློས་ཉེ་འབྲེལ་ལམ། བྱས་
པར་བསམ་པས་ཀྱང་ཆོག་གོ །ཞེས་དཀྱུས་ནའོ། །བཞི་པ་དངོས་གཞི་ལ། ཐིག་བྲི་ན།
ཚོན་གྱིས་བྲི་བ། མཚན་མ་འགོད་པ། རྒྱན་དགྲམ་པ། དཀྱིལ་འཁོར་སྒྲུབ་མཆོད། བདག་
འཇུག་གི་བར་དུ་བྱ་ཞེས་དཀྱུས་ནའོ། །སློབ་མ་ཚེ་འདས་གཞུག་པའི་ཕྱིར། ཐོག་མར་རྟེན་
བསྐྱེད་པ་ནི། ལས་ཀྱི་རྡོ་རྗེས་རྟེན་སྦྱང་བ་ལ་ཐུགས་གཏད་པ་ཞུ་ཞེས་བརྗོད་ཅེས་གསུངས་སོ། །ཨ་མྲྀ་ཏས་བསང་
ཞིང་། སྭ་བྷ་ཝས་སྟོང་པར་སྦྱངས། སྟོང་པའི་ངང་ལས། དཀྱིལ་འཁོར་གྱི་ལྷོར་སྦྱོང་སྟེགས་
ཀྱི་སྟེང་དུ་ཎི་ལས་ཚེ་ལས་འདས་པ་ཆེ་གེ་མོ་ཞེས་བྱ་བའི་ཕུང་པོ་དང་། ཁམས་དང་སྐྱེ་
མཆེད་ཐམས་ཅད་ཡོངས་སུ་རྫོགས་པ་གསོན་པོའི་རྣམ་པ་ཇི་ལྟ་བ་བཞིན་དུ་གྱུར། ཅེས་
བསྐྱེད་ཅིང་། དེ་ཡང་ཐ་མལ་པ་ནི། ཐ་མལ་ཀྱི་རྣམ་པ་ཉིད་དུ་བསྐྱེད་ལ། དབང་ཐོབ་པ་
ཡིན་ན། ལྷའི་རྣམ་པར་བསྐྱེད་གསུངས་སོ། །དེ་ནས་རྣམ་ཤེས་དགུག་པ། བགེགས་སྐྱོད་པའི་ཚེ་
རྒྱུ་དང་། གཤིན་པོ་དགུག་པའི་ཚེ་ན་མོ་དང་། དགྲ་བོ་སྒྲོལ་བའི་ཚེ་ཇི་ན་འདྲེན་བྱེད་པ་གསང་སྔགས་གང་ཡིན་གསུངས།
དཀྱུས་དག་གོ་རིམ་དུ་འདི་བཞིན་མེད་ནའང་། གསང་སྔགས་བླ་མ་ཉིད་གཙོ་བོར་བྱེད་པ་ལ་འདི་བཞིན་འཐད་གསུངས། ན་
མོ་རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་བདེན་པ་
དང༌། སངས་རྒྱས་ཀྱི༴ ཆོས་ཀྱི༴ དགེ་འདུན་གྱི༴ བཅོམ་ལྡན་འདས་སྙིང་པོ་ཀྱེ་རྡོ་རྗེའི་
དཀྱིལ་འཁོར་གྱི་ལྷ་ཚོགས་ཀྱི་བདེན་པ་དང་། བདེན་པ་ཆེན་པོའི་བྱིན་གྱིས་རློབས་ཀྱི། ཚེ་
ལས་འདས་པ་ཆེ་གེ་མོ་ཞེས་བྱ་བ་ཁམས་གསུམ་གང་ན་གནས་ཀྱང་སྐད་ཅིག་ལ་འདིར་
མཆིས་པར་གྱུར། ཨོཾ་བཛྲ་གོ་རི་ནས། ཧོའི་བར་ལན་གསུམ་གྱིས་ཏིང་འཛིན་སྔགས་རྒྱས་
དགུག་པའོ། །
དེ་ནས་བགེགས་སྦྱང་བ་ནི། ཐོག་མར། གཏོར་མ་གསུམ་རྟེན་ལ་གཡས་སུ་བསྐོར་
བྱ



ལམ་ཟབ་སྦས་དོན་སྙིང་པོ།
ཞིང་། ཨོཾ་སརྦ་བིག་ནན་ན་མ་སརྦ་ཏ་ཐཱ་ག་ཏ་བྷོ་ཅེས་སོགས་ལན་གསུམ་བརྗོད་པ་ནི། ཞི་
བས་སྦྱང་བ་སྟེ། གསང་སྔགས་གཉིས་ཀ་ཞི་བ་ཡིན་པས་སོ། །ཡང་བཏིང་ལོ་དང་ཆང་
བུའང་གཡས་སུ་སྐོར་ཞིང་། ཨོཾ་སུམྦྷ་ནི་སོགས་ལན་གསུམ་བརྗོད་པ་ནི། ཞི་དྲག་ཕྱེད་མས་
སྦྱང་བ་སྟེ་རྫས་ཞི་བ། སྔགས་དྲག་པོ་ཡིན་པས་སོ། །
དེ་ལྟར་བརྗོད་རྗེས་ཚེ་ལས་འདས་པ་ཆེ་གེ་མོ་ལ་གསོན་གྱི་དུས་ན་ཚེ་གནས་པ་ལ་
བར་དུ་གཅོད་ཅིང་། གཤིན་གྱི་དུས་ན་སྡིག་པ་སྦྱོང་བ་ལ་བར་ཆད་བྱེད་པའི་གདོན་
བགེགས་ལོག་པར་འདྲེན་པའི་ཚོགས་ཐམས་ཅད་གཏོར་མ་འདི་ལམ་རྔན། ཏིང་ལོ་ལམ་
སྒྲོན། ཆང་བུ་ལམ་རྒྱགས་ཀྱི་ཚུལ་དུ་ཁྱེར་ལ་སའི་ཕྱོགས་འདིར་མ་གནས་པར་གཞན་དུ་
སོང་ཞིག་ཅེས་བརྗོད། དེ་ནས་དྲག་པོས་སྦྱང་བ་ལ། སྐབས་འདིར་ཁྲོ་བོ་སྤྱན་འདྲེན་མ་
བྱས་ཀྱང་ཆད་པའི་སྐྱོན་མེད། བྱས་ཀྱང་ཞང་པས་བཤད་པས་མི་རུང་བ་མེད་གསུངས་ཏེ།
གང་ལྟར། དེ་ནས་གོང་ལྟར་རྗེ་བཙུན་སོགས་ནས་བྱིན་རླབས་ཀྱིས་ཚེ་ལས་འདས་པ་ཆེ་གེ་
མོ་ལ་གནོད་ཅིང་འཚེ་བར་བྱེད་པའི་བགེགས་ཀྱི་རིགས་གང་ཡིན་པ་དེ་དག་ལ་རྒྱུད་སྡེ་དང་
མཐུན་པའི་སྦྱང་བ་རྣམ་པར་དག་པ་བྱས་ཟིན་པས། དེས་ཚིམ་པར་གྱིས་ལ་ས་ཕྱོགས་
འདིར་མ་གནས་པར་གཞན་དུ་སོང་ཞིག །གང་དག་མི་འགྲོ་བ་ཐམས་ཅད་ལ་དེ་བཞིན་
གཤེགས་པ་ཐམས་ཅད་ཀྱི་ཐུགས་གཉིས་སུ་མེད་པའི་ཡེ་ཤེས་ལས་བྱུང་བའི་རྡོ་རྗེ་འབར་
ཞིང་རབ་ཏུ་འབར་བ་འདིས། ཁྱེད་རྣམས་ཀྱི་མགོ་བོ་ཚལ་བ་བརྒྱར་འགས་པར་བྱའོ། །
ཞེས་བརྗོད་ལ་རྟེན་གུ་གུལ་གྱིས་བདུགས། ཡུངས་ཀར་གྱིས་བྲབ། རོལ་མོའི་སྒྲ་རབ་ཏུ་བྱ་
ཞིང་། རྩ་སྔགས་སྣ་ཚོགས་ཁྲོ་བོའི་སྔགས་མང་དུ་བརྗོད་པ་ནི། དྲག་པོའི་སྦྱང་བ་སྟེ། རྫས་
སྔགས་གཉིས་ཀ་དྲག་པོ་ཡིན་པས་སོ། ། །
དེ་ནས་སྡིག་པ་སྦྱང་བ་ནི། ཚེ་ལས་འདས་པའི་སྡིག་པ་ཐམས་ཅད་ཀཾ་ནག་གི་རྣམ་
པས་སྣ་བུག་ནས་ཐོན། སྡིག་པ་རྭ་ཅན་གྱི་རྣམ་པས་ཏིལ་ལ་ཐིམ་པ་དེ་གཡས་སུ་མེ་གཡོན་
283



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
དུ་ཆུར་དོར་བས། སྡིག་སྒྲིབ་ཐམས་ཅད་བསྲེགས་ཤིང་སྦྱངས་པར་བསམ་ལ། ཨོཾ་བཛྲ་ཌ་
ཀི་ནི་ཁ་ཁ། ཁ་ཧཱི་ཁ་ཧཱི་སརྦ་པཱ་པཾ་ད་ཧ་ན་བྷ་སྨིན་ཀུ་རུ་སྭཱཧཱ། ཞེས་པའི་ཏིལ་སྔགས་བརྗོད་
ཅིང་མེར་བསྲེག །ཆུར་དོར། དེ་ནས་ཡིག་བརྒྱ། རྩ་སྔགས། སྙིང་པོ། ཉེ་སྙིང་སོགས་
བརྗོད་ཅིང་། འབྲུ་འམ། ཡུངས་དཀར་རམ། བྱེ་མས་བྲབ་བོ། །
དེ་ནས་དྲི་མ་སྦྱང་ཚུལ་འདིར་མ་བཤད་པས་མ་བྱས་ཀྱང་ཆོག་ལ། རྗེ་པས་བདེ་
མཆོག་གི་དུས་མཐའ་མར་བཤད་པས་བྱས་ཀྱང་འགལ་བ་མེད་པས། ཁྲུས་གསོལ་ནས་
ཕྱིན་དྲུག་གི་ཤིས་བརྗོད་བྱས་ནས། དེ་ནས་དཀོན་མཆོག་གསུམ་གྱི་བདེན་ཚིག །འབྱུང་
བཞིའི་བདེན་ཚིག་སོགས་ཀྱང་ཞང་པས་བཤད་པ་ལྟར་བྱ་རུང་བ་ཡིན་ལ། དེ་ནས་ཤིས་
བརྗོད་ཇི་ལྟར་རིགས་པ་ལྟར་བྱས་ནས་ཕྱག་འཚལ་བའི་ཚེ། གང་དྲིན་མ་དང་། ཐམས་ཅད་
དངོས་པོ་སོགས་བྱས་ལ། གཙོ་བོ་རྒྱལ་བ་སོགས། སྤྱོད་འཇུག་ནས་འབྱུང་བའང་། རང་
བློའི་འཇུག་ཡུལ་རྟགོས་པས་ཆོག་པ་ཡིན་ནོ། ། །
དེ་ནས་ནི་སློབ་མ་འཇུག་པའི་ཆོ་ག་བྱ་སྟེ། བདག་མེད་མ་ཡི་མགྲིན་འཁྱུད་པའི། །
ཞེས་སོགས་ཀྱིས་གསོལ་བ་བཏབ། སྡོམ་པ་བསྒྲགས་པ། སེམས་བསྐྱེད་དང༌། རིགས་
ལྔའི་སྡོམ་བཟུང་། གདོང་གཡོས་བཅིང་། མེ་ཏོག་གི་ཕྲེང་བ་གཏད། བུམ་ཆུ་བྲན། འདོད་
པ་དྲི་ཞིང་ལན་གདབ། ཀུན་རྫོ་བ་སེམས་བསྐྱེད་དམ། ཡོལ་བའི་ཕྱིར་དམ་ལ་བཞག་པ་སྟེ།
ཡོལ་བའི་ཕྱིར་བྱ་བ་དང་། དེ་ནས་ཡོལ་བའི་ནང་དུ་བཅུག །དམ་བཞག་བཞི། ཡེ་ཤེས་
དབབ་པ་གསོལ་བ་དང༌། བཅས་པ་བརྟན་པར་བྱ་བ། མེ་ཏོག་ཕྲེང་བ་དོར་བ། མགོ་ལ་
བཅིངས་པ། གདོང་གཡོག་ཕྱེ་བ། དཀྱིལ་འཁོར་བསྟན་པ། ཆེད་དུ་བརྗོད་པ་བྱ་བ་སྟེ་
འཇུག་པའོ། །དེ་ནས་དབང་གི་དོན་དུ་གསོལ་བ་བཏབ། ཤིས་བརྗོད་བྱ། རིགས་པའི་
དབང་ལྔ། སློབ་དཔོན་གྱི་མན་ངག་རྗེས་གནང་། ལུང་བསྟན། དབུགས་དབྱུང་གཟེངས་
བསྟོད་རྣམས་བྱ་ཞིང་། སྔར་དབང་ཐོབ་ཡིན་ན་གོང་མ་གསུམ་ཡང་བསྐུར་རོ། །དེ་ནས་
284



ལམ་ཟབ་སྦས་དོན་སྙིང་པོ།
དམ་ཚིག་གིས་བསྡུས་ཏེ་ཁས་བླངས། ཡོན་ཕུལ། རྟོགས་སྐྱེད་སོགས་བྱས་ལ། ཚོགས་དང་
འབྲེལ་བའི་གཏོར་མ་བཏང་ལ། ཚོགས་འཁོར་བྱའོ། །
ཚོགས་འཁོར་བྱ་བའི་སྐབས་ནི། སློབ་དཔོན་གྱིས་བདག་འཇུག་ཚར་བའི་རྗེས་ལའང་རུང་ལ། སློབ་མའི་བྱ་བ་ཚར་
བའི་རྗེས་འདིར་ཡང་རུང་ཞེས་བདུད་རྩི་རང་ནའོ། །སློབ་མ་ལྷར་བསྐྱེད་ཡོད་པས་ཚོགས་ཀྱི་སྐལ་བ་
དྲངས་ནས། དེ་ལ་ཆུ་བཞི་སྔོན་འགྲོའི་ཕྱི་མཆོད། ནང་མཆོད་ཡིད་འབྱུང༌། ཁྱོད་ནི་རྣལ་
འབྱོར་སོགས་ཀྱིས་བསྟོད་ནས། ལམ་སྦྱང་བསྟན་བྱ་སྟེ། དེ་ལ་སྦྱང་བ་ནི། ཚོགས་ལམ་
སྨིག་རྒྱུ་ལྟ་བུ་སྟེ། །གཉིས་པ་དུ་བ་ལྟ་བུ་ཡིན། །གསུམ་པ་གློག་ལྟར་ཁྱོད་ཀྱིས་མཐོང་། །
བཞི་པ་མར་མེ་ལྟ་བུ་སྟེ། །ལྔ་པ་ཐམས་ཅད་སྟོང་པ་ཡིན། །སངས་རྒྱས་ས་ནི་འདི་ཉིད་དེ། །
སྲིད་པ་བར་དོ་འདི་ཉིད་དོ། །ཁྱོད་ཀྱིས་ལམ་ལྔ་མཐར་ཕྱིན་ཤོག །ཅེས་པའོ། །ལམ་བསྟན་
པ་ནི། ཁྱོད་ཀྱིས་ལམ་ལྔ་མཐར་ཕྱིན་པས། །ཕུང་པོ་ལྔ་ནི་སངས་རྒྱས་ལྔ། །ཉོན་མོངས་ལྔ་
ནི་མཁའ་འགྲོ་ལྔ། །རྣམ་ཤེས་བརྒྱད་ནི་ཡེ་ཤེས་ལྔ། །འབྱུང་བ་བཞི་ནི་ལྷ་མོ་བཞི། །སྲིད་
པའི་འཁོར་བ་རྒྱུན་བཅད་ནས། །ཆོས་ཀྱི་འཁོར་ལོ་བསྐོར་བ་མྱ་ངན་འདས་པར་འགྱུར།
ལམ་སྦྱང་བསྟན་གྱི་ཚིགས་སུ་བཅད་པ་འདི་དག་ནི། རྒྱུད་བརྒྱ་པའི་ཚིག་ཡིན་ནོ་ཞེས་བྲམ་ཟེ་ནག་པོ་ཞབས་ཀྱི་གཞུང་ལས་
འབྱུང་ངོ་ཞེས་བདུད་རྩི་རང་ན་གཞུང་འདིའི་རྒྱུད་དང་མན་ངག་གཉིས་ཆར་དུ་ཚོགས་རྒྱབ་དང་བསྟན་པ་ཡིན་ནོ། །ཞེས་
པའོ། །དེ་ནས་ནི་ལྷག་གཏོར་སོགས་མཇུག་གི་བྱ་བ་རྫོགས་པར་བྱའོ། །གལ་ཏེ་ཞག་
བདུན་ཕྲག་གསུམ་དང་བདུན་ལ་སོགས་པ་བྱེད་ནའང་། བདུན་ཕྲག་རེ་རེ་སོང་བ་དང༌།
དཀྱིལ་འཁོར་གྱི་ལྷ་ལ་གསོལ་བ་བཏབ་ཅིང་དངོས་གྲུབ་བླངས་ནས་གཤེགས་སུ་གསོལ།
དེའི་ཚེ་ཉིན་རེ་བཞིན་ལ་ཐུན་བཞིར་བཅད་ལ། ཐོར་ཐུན་སོགས་གསུམ་ལ། བདག་བསྐྱེད་སྔོན་དུ་སོང་ནས། མདུན་གྱི་
དཀྱིལ་འཁོར་ལ་གསལ་གདབ། མཆོད་བསྟོད་བྱ་ཞིང་། བཟླས་པ་བྱས་ནས་གསོལ་བ་གདབ། སློབ་མའི་བྱ་བ་མི་དགོས་སོ། །
བྱེད་ནའང་དགུག་པ་ནས་བཟུང་སྟེ། སྡོམ་པ་འབོགས་པའི་བར་བྱ། ཁ་ཟས་ཚོགས་འཁོར་གྱི་ཚུལ་དུ་བྱས་ལ་ལྷག་མའི་བར་བྱ།
སྲོད་ཐུན་ལ་ནི་ཐམས་ཅད་བྱའོ། །ཞེས་བདུད་རྩི་རང་ན་བཞུགས་སོ། །རྡུལ་ཚོན་ཕྱགས་ཏེ་ཆུ་བོར་དོར་བ་
285



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
སོགས་མཇུག་ཆོག་རྫོགས་པར་བྱ། ཐོ་རངས་ཀྱི་ཆ་ལ་མཇུག་ཆོག་རྫོགས་པར་བྱེད་པ་ནི་
ཐུན་དང་པོ་མདོར་ན་ནུབ་གཅིག །དངོས་གཞི་ནུབ་དྲུག་ལ་ལྷ་མི་གཤེགས་པ་ནུབ་བདུན་
དུ་འགྲོ་བས་བདུན་ཚིགས་ཞེས་བྱའོ། །ངན་སོང་སྦྱོང་རྒྱུད་ལ་ཞག་བདུན་དུ་དཀྱིལ་འཁོར་
འདིར་ཞག་བདུན་དུ་ངེས་པ་ནི། ཞག་བདུན་དུ་དབང་བསྐུར་ན་སྡིག་པ་ལས་གྲོལ་བའི་དོན་གྱིས་ཡིན་གྱི། བར་དོ་ཞག་བདུན་
འཆི་ཆུང་བྱེད་པ་ཡིན་ནམ་སྙམ་མོ། །དུ་བཅུག་ནས་དབང་བསྐུར་ན། ཞག་བདུན་གྱིས་གདོན་མི་ཟ་
བར་ངན་སོང་གི་སྒྲིབ་པ་ལས་གྲོལ་བར་འགྱུར་རོ། །ཞེས་སོགས་ནི་དཀྱུས་ན་བཞུགས་
པའོ། །ནུབ་མཐའ་མ་ལ་མི་བྱ། སྲེག་པའི་ཚུལ་ནི། ལམ་སྦྱང་བསྟན་གང་དུ་བྱ་བའི་
མཚམས་དེར་བྱ་བ་སྟེ། དེ་ཡང་ནུབ་སྔ་མ་རྣམས་སུ་ནི། ཚེ་འདས་ལྷར་གསལ་བ་ལ་མཆོད་
བསྟོད་བྱས་པའི། ནུབ་ཐ་མ་ལ་འདིར་ཟས་བཏང་བྱེད་འདོད་ནའང་ཚེ་འདས་ཀྱི་རྟེན་ལ་
མཆོད་བསྟོད་སྐབས་སུ་ཟས་འདོད་ཡོན་ལྔར་བྱིན་གྱིས་བརླབས་ཏེ་འབུལ་ཞེས་
གསུངས་སོ། །མཇུག་ཏུ་ལམ་སྦྱང་བསྟན་བྱེད་པ་ཡིན་ལ། ཐ་མ་འདིར་ནི་མཆོད་བསྟོད་
བྱས་རྗེས་མིང་བྱང་བསྲེགས་ནས་ད་གཟོད་སྦྱང་བསྟན་བྱེད་པ་ཡིན་ནོ། །
དེའི་ཚིག་ནི། གསོན་ཅིག་དགོངས་ཤིག་རིགས་ཀྱི་བུ། །ཕུང་པོ་ལྔ་ཡི་བུད་ཤིང་ལ། །
རྒྱལ་བ་ལྔ་ཡི་མེ་སྦར་རོ། །ཉོན་མོངས་ལྔ་ཡི་བུད་ཤིང་ལ། །མཁའ་འགྲོ་ལྔ་ཡི་མེ་སྦར་རོ། །
རྣམ་ཤེས་བརྒྱད་ཀྱི་བུད་ཤིང་ལ། །ཡེ་ཤེས་ལྔ་ཡི་མེ་སྦར་རོ། །ཨོ་ཨག་ནེ་ཡེ་ཛྭ་ལ་རཾ། ཞེས་
པའི་ཚིག་འདི་ཀ་ཡིན་གསུངས་སོ། །དེ་ལེགས་པར་བྱས་རྗེས་སྦྱང་བསྟན་བྱས་ནས་མཇུག་
གི་བྱ་བ་རྫོགས་པར་བྱས་ཏེ། རྒྱས་པའོ། །འབྲིང་དུ་བྱེད་ན་བསྙེན་པ་དང་། ས་ཆོག་དོར་
ནས། ལྷག་མ་རྣམས་ཚང་བར་བྱས་པའོ། །བསྡུས་པ་ནི། སེམས་བསྐྱེད་སྡོམ་བཟུང་མ་
གཏོགས་པའི་ཕྱི་ནང་གི་འཇུག་པ་མི་བྱེད་པར་གཞན་རྣམས་བྱེད་པ་སྟེ། དེ་ཡང་འདི་ལྟར།
བདག་བསྐྱེད་བཟླས་པ་མཆོད་བསྟོད་རྣམས་བྱ། རྣམ་རྒྱལ་དང་ལས་བུམ་གཉིས་བཤམས། གཙོ་བོ་མི་
སྙོམས་སྦྱོར་དང་འཁོར་མངལ་འབྱིན་གྱིས་བསྐྱེད། མཆོད་བསྟོད་བཟླས་པ། ཞུ་བའི་ཆུར་བསམ་པའི་བར་དབང་ཆུ་བཞིན་
286



ལམ་ཟབ་སྦས་དོན་སྙིང་པོ།
ཞེས་ཀྱང་འབྱུང་ངོ་། །དེ་ནས་རྟེན་ལ་རྣམ་ཤེས་དགུག་གཞུག་ཅིང་བགེགས་དང་སྡིག་པ་སྦྱངས།
སེམས་བསྐྱེད་ནས་རིགས་ལྔའི་སྡོམ་པ་ཕོག་ལ་བུམ་དབང་བདུན་བསྐུར། སྔར་དབང་ཐོབ་
ན་གོང་མ་གསུམ་ཡང་བསྐུར་བ་དང་། མ་ཐོབ་ན་ནུབ་ལྔ་པ་ནས་བསྐུར་བའི་ཚུལ་ཡང་ཤེས་
པར་བྱ། དེ་ནས་སྡོམ་པ་བཟུང་། ཁས་བླངས། ཡོན་དབུལ་ནས་སློབ་མ་ལྷར་བསྐྱེད་པ་དེ་
ལོགས་གཅིག་ཏུ་བཞག་སྟེ། གཏོར་མ་ནས། ཚོགས་འཁོར་དངོས་གཞི་ཚང་བར་བྱས་སློབ་
མ་དེ་ལའང་ཚོགས་སྐལ་དྲངས་སོ། །མཆོད་བསྟོད་དང་ལམ་སྦྱང་བསྟན་བྱ། སྨོན་ལམ་
བཏབ། ཚོགས་འཁོར་གྱི་མཇུག་ཆོག་དགོས་པ་རྣམས་རྒྱས་པར་བྱ་བ་ནི་བསྡུས་པའོ། །
ཞེས་དཀྱུས་ན་བཞུགས། དེ་ལྟ་མོད་ཀྱི། བུམ་དབང་བདུན་གྱི་སྐབས་སུ་ཆོ་ག་ཇི་ལྟ་བ་
བཞིན་གྲུབ་ན་ལེགས་མོད་ཀྱི། མ་གྲུབ་ན་དབང་རྫ་ས་བསྐྱེད་ཆོག་དགོས་པ་རྣམས་སྟབས་
གཅིག་ཏུ་བྱས་ནས་དབང་དངོས་ཀྱི་ཚེ་སོ་སོའི་ཐད་དུ་ཚིགས་བཅད་རེ་བརྗོད་པས་ཆོག་པ་
ཡིན་ཏེ། འདི་དང་རབ་གནས་ཀྱི་རྟེན་ལ་དབང་བསྐུར་བའི་ཚེ། རྟེན་དེ་ལ་སྡོམ་པ་འཆགས་
པ་མ་ཡིན་ལ། ཐད་སོ་སོའི་དགོངས་པ་ནི། དེ་ཙམ་གྱིས་གྲུབ་པའང་གསུངས། །
གཉིས་པ་རོ་བསྲེགས་ཏེ་སྡིག་པ་སྦྱང་བ་ནི། སྔར་བདུན་ཚིགས་ཚར་བ་ཡིན་ན་མི་
དགོས་པ་སྟེ། མ་བྱས་པའི་རྟེན་ཡིན་ན། རྟེན་བཀྲུ། བདཾགས། ཡིག་བདོགས་ལྷར་
བསྐྱེད་པ། རྣམ་ཤེས་དགུག་པ་ནས། མཆོད་གཏོར་གྱི་བར་གོང་དང་འདྲ་བར་བྱ་ཞེས་
དཀྱུས་ན་ཡོད། དེ་ནས་སྦྱང་ཚུལ་དང་པོ་ལ་རོ་མཆོད་གནས་དང་། ཡོན་བདག་ལྟ་བུའི་སྦྱོང་
ཚུལ་གཉིས་ལས། དང་པོ་ནི། རོ་དེ་ཉིད་ལྷར་བསྐྱེད་ནས། སྲེག་རྫས་རྣམས་དེ་ཉིད་ལ་
དབུལ་བ་ཡིན་ལ། གཉིས་པ་ནི། ལྷ་གཞན་བསྐྱེད་ནས། རོ་དེ་ཉིད་སྲེག་རྫས་སུ་བྱེད་ནས་
འབུལ་བ་ཡིན་གསུངས་ཏེ། གང་ལྟར་ཡང་ཐབ་ཁུང་བྱ་ཚུལ་ནི། དཀྱིལ་འཁོར་ཡོངས་
རྫོགས་བྱེད་ན་ས་ཆོག་བསྡུས་ཙམ་བྱ། ཐབ་ཁུང་ཁྲུ་གང་དང་རྩིག་པ་མཐོ་གང་སོགས་བློས་
ཤེས་པར་བྱས་ནས། དཀྱིལ་འཁོར་གྱི་ཐིག་རྫོགས་པར་བཏབ། དེ་ནས་བྲི་བའི་ཕྱིར། ཐིག་
287



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཚོན་བྱིན་གྱིས་བརླབས། ཡེ་ཤེས་ཐིག་གདབ་བྱ་སྟེ། ཐབ་ཁུང་ཁྲུ་གང་། ཟབས་སུ་བྲུས་མ་
བྲུས་ཇི་ལྟར་ཡང་རུང་སྟེ། ནང་དུ་པདྨ་འདབ་བརྒྱད་ལ་མཚན་མ་དང་བཅས་པ་བྲི་ཞེས་
དཀྱུས་ན། དེ་ནས་ཕ་གུ་མན་ཆད་བྲིས་ནས་བསྲེག་བྱ་སྟེ། དེའི་སྟེང་དུ་བརྐྱང་མཐོ་གང་
ནས་སོར་བཞིའི་བར་རྩིག་པའི་ཐོག་ཕུབ། དེའི་སྟེང་དུ་བུམ་པ། དེའི་སྟེང་དུ་བྲེ་སོགས་
བྱེད། བུམ་པའི་ནང་དུ་བི་རིལ་དང་། བྲེ་ནང་དུ་མགོ་བོ་འོང་བ་ཡིན་ནོ་ཞིང་། བུམ་པར་
སྲེག་རྫས་འབུལ་བའི་སྒོ་དང་། བྲེ་དུད་ཁུང་གི་སྒོ་རེ་ཡང་བྱ་གསུངས། དེ་ནས་ནང་དུ་བུད་
ཤིང་གཞུག བགེགས་སྦྱངས་ཏེ། རོལ་མོ་དང་བཅས་པས་རྟེན་ནང་དུ་སྤྱན་དྲངས། ཞེས་
དཀྱུས་ན། དེ་ནས་ཕ་གུ་ཚུན་ཆད་ཀྱང་རྫོགས་པར་བྲི་བ་ཡིན་ལ། གལ་ཏེ་དཀྱིལ་འཁོར་
ཡོངས་རྫོགས་བྱེད་ན། ཞི་བའི་སྦྱིན་སྲེག་ཐབ་ཁུང་བྲིས་ནས་བྱེད་ལ། དེ་དག་ཀྱང་ཐིག་མི་
བདེ་ན། ཤོག་བུའམ་རས་ལ་ཚུལ་བཞིན་བྲིས་ནས་བྱེད་པ་ཡིན་གསུངས་སོ། །གང་ལྟར་
ཡང་དེ་ལྟར་གྲུབ་རྗེས་མཆོད་གཏོར་སོགས་བཤམས། སྲེག་རྫས་སོགས་རིམ་བཞིན་
བསྒྲིག་གོ །བདག་བསྐྱེད་བཟླས་པ་བྱས་ནས། མེ་ཚང་དུ་གཞུག་པ་ནི། གསོན་ཅིག་
དགོངས་ཤིག་རིགས་ཀྱི་བུ། །ཕུང་པོ་ལྔ་ཡི་བུད་ཤིང་ལ། །ཞེས་སོགས་བརྗོད་ནས་མེ་སྦར་
ཞིང་། མར་བླུགས་ནས་མེ་གསོ། དེ་ནས་ཐབ་དང་ཡོ་བྱད་བསང་སོགས་བྱས། འཇིག་རྟེན་
པའི་མེ་ལྷ་ཡན་ལག་བཞི་རྫོགས་སུ་བསྐྱེད་ནས་བྱོན་ཟན་འབུལ་ལོ། །མཆོད་བསྟོད་བདུད་
རྩི་མྱང་། སྲེག་རྫས་ཀྱི་ཕུད་ཀྱིས་མཆོད། ལྷར་ཡང་མཆོད་བསྟོད་བདུད་རྩི་མྱངས་ནས།
འབར་བའི་རྣམ་པར་བསྟིམ། ཞེས་དཀྱུས་ན། དེ་ནས་འདས་པའི་མེ་ལྷ་བསྐྱེད་པ་ནི།
མཆོད་གནས་ལྟར་སྦྱངས་པའི་ལུགས་ཀྱི། ཐབ་ཏུ་རྟེན་དེ་ཉིད་ལྷ་དགུའི་དམ་ཚིག་པ་བསྐྱེད་
པ་སོགས་ཡན་ལག་བཞི་བསྒྲུབས་ནས། བདུད་རྩི་མྱོང་ཞིང་མཆོད་བསྟོད་བྱས་ནས། སྲེག་
རྫས་རྣམས་ཞི་བའི་སྦྱིན་སྲེག་གི་ཚུལ་དུ་ཕུལ། སླར་ཡང་བདུད་རྩི་མྱང་ཞིང་། མཆོད་བསྟོད་
བྱས་ཏེ། ཡིག་བརྒྱས་བཟོད་གསོལ་དང་། འདོད་དོན་གསོལ་གདབ་བྱ། དེ་ནས་དཀྱིལ་
288



ལམ་ཟབ་སྦས་དོན་སྙིང་པོ།
འཁོར་དམ་ཚིག་པ་དང་བཅས་པ་གཤེགས་སུ་གསོལ། སླར་ཡང་འཇིག་རྟེན་པའི་མེ་ལྷ་
གསལ་བཏབ་སྟེ། མཆོད་བསྟོད་བདུད་རྩི་མྱང་། སྲེག་རྫས་ལྷག་མས་མཆོད། ཡང་བདུད་
རྩི་མཆོད་བསྟོད་སོགས་བྱས། གཏོར་མ་བཏང་། དངོས་གྲུབ་བླངས། ལྷག་ཆད་ཁ་བསྐང་།
མེ་ལྷའི་ཡེ་ཤེས་པ་གཤེགས་སུ་གསོལ། དམ་ཚིག་པ་འབར་བའི་རྣམ་པར་ཐིམ་ཞེས་དཀྱུས་
ནའོ། །ཡང་སྔར་གསོན་པོའི་དུས་སུ་དབང་མ་ཐོབ་པའམ། ཐོབ་ཀྱང་ཉམས་པ་ཡིན་ན།
སྦྱིན་བདག་ལྟར་སྦྱོང་སྟེ། དེའི་ཚུལ་ཕལ་ཆེར་ནི་སྔ་མ་ཉིད་དང་འདྲ་ལ། མི་འདྲ་བ་ནི།
བཟླས་པའི་མེ་ལྷའི་སྐབས་སུ་རོ་ལྷར་མི་བསྐྱེད་པར། དཀྱིལ་འཁོར་གྱི་འཁོར་ལོ་ཡན་
ལག་བཞི་བསྐྱེད་པ་ཙམ་ཡིན་ལ། དོན་དེས་ན། རོ་དེ་ཉིད་ཀྱང་སྲེག་རྫས་སུ་བྱས་ནས་
འབུལ་བ་ཡིན་ཏེ། འབུལ་ཚུལ་ནི། ཐོག་མར་སོ་སོའི་སྲེག་རྫས་ཚང་བར་ཕུལ། དེ་རྗེས་རོ་
དེ་ཉིད་སྤྱི་དང་བྱེ་བྲག་གི་འབུལ་ཚུལ་དཀྱུས་ན་བཞུགས་པ་བཞིན་ཕུལ། དེ་ནས་ཏིལ་གྱི་
གྲངས་ཇི་ལྟར་རིགས་པ་གཅིག་ཕུལ་ཏེ། སླར་ཡང་རོ་དེ་ཉིད་ཚར་གཅིག་འབུལ་བ་ཡིན་
གསུངས་སོ། །སླར་འཇིག་རྟེན་པའི་མེ་ལྷའི་མཆོད་བསྟོད་སོགས་ནས། བཟོད་གསོལ་
བྱས་ཏེ། ཚོགས་དང་འབྲེལ་བའི་གཏོར་མ་བཏང་ཞིང་ཚོགས་འཁོར་བྱས་ནས་མཇུག་གི་ཆོ་
ག་རྫོགས་པར་བྱས་ཏེ། རོ་བསྲེགས་ཏེ་སྡིག་པ་སྦྱང་བ་བསྟན་ཟིན་ཏོ། །
གསུམ་པ་མཆོད་རྟེན་བྱ་བ་ནི། ཐོག་མར་བདུད་རྩི་འཁྱིལ་པའི་བུམ་བསྐྱེད་བཟླས་
པ་བྱས་པའི་ཆུས་རུས་པ་རྣམས་ཚགས་སེ་སོགས་ཀྱི་ནང་དུ་ཨ་མྲི་ཏ་དང་ཡིག་བརྒྱ་བརྗོད། བཞག་
པ་ལེགས་པར་བཀྲུས། དེ་ནས་ཞིབ་པར་བཏགས་ཏེ་འཇིམ་པ་དང་སྦྱར་བའི་གོང་བུ་དེ་
ཉིད། རྣམ་སྣང་ཀྱེ་རྡོ་རྗེ་ཕྱག་བཅུ་དྲུག་པའམ་ཕྱག་གཉིས་པ་གང་རུང་ཡན་ལག་བཞིས་
བསྐྱེད། དེ་ཡང་འཇིམ་པ་བླང་བ། དེ་ཞུ་བ་ལས་རིན་པོ་ཆེའི་ཕུང་པོར་བསམས་ཏེ། རྣམ་
སྣང་འོད་ཀྱི་རྒྱལ་པོའི་སྔགས་སམ། རྩ་སྔགས་ཉེར་གཅིག་ལ་སོགས་པ་བཟླས་པས་བྱིན་
གྱིས་བརླབས། དེ་ནས་རྟེན་འབྲེལ་སྙིང་པོ་སོགས། རིགས་སྔགས་ཟབ་མོ་ནང་དུ་བཅུག་
289



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ། །
ནས་འབི་འབི་བྱ་སྟེ། དེ་ཡང་འཇིམ་པ་སླང་བ། འབི་འབི་བྱ་བ། ནང་དུ་བཅུ་གཞུག་པ།
སྣུམ་བསྐུ་བ། རྒྱར་བཞུགས་པ། རྟེན་འབྲེལ་སྙིང་པོ་བཟླས་ཏེ་བརྡུ་བ། དབྱུང་བ།
བཞུགས་སུ་གསོལ་བ་ཐམས་ཅད་ལ། ཨོཾ་ཨཱཿཧཱུྃ། ཧཱུྃ་ཨོཾ་ཛཾ་ཁཾ་ཧཱུྃ་ཕཊ། ཞེས་པའམ། རྩ་
སྔགས་སོགས་ཇི་ལྟར་འོས་པ་ཞིག་ཟློ་བཞིན་པས་བྱེད་ལ་དེ་ནས་རབ་གནས་མདོར་བསྡུས་
བྱས་ལ། མཆོད་བསྟོད་སྨོན་ལམ་བྱ་ཞེས་དཀྱུས་ནའོ། །དེ་ཡང་རྟེན་ངོ་ཤེས་པ་རྣམས་སོ་
སོར་བསྐྱེད། མི་ཤེས་པ་རྣམས་རྡོར་སེམས་སུ་བསྐྱེད། རིགས་མཐུན་མི་མཐུན་གྱི་ཡེ་ཤེས་
པ་བཅུག །སྤྱན་དབྱེ་བྱས། ཞལ་བསྒྱུར་བརྟན་བཞུགས་སོགས་བྱེད་པ་ཡིན་གསུངས་ཏེ།
གང་ལྟར་ཡང་། སྦྱང་བ་གསུམ་བྱས་མ་བྱས་ཇི་ལྟར་ཡང་རུང་ལ། ཨ་མྲྀ་ཏས་བསངས། སྭ་
བྷ་ཝས་སྦྱངས། ཆོས་སྐུའི་རབ་གནས། དེ་ལ་བརྟེན་ནས་སོ་སོར་བསྐྱེད་པ་ལ་སོགས་
ལོངས་སྐུའི་རབ་གནས། ཞལ་བསྒྱུར་ཏེ་རང་རང་གི་ཇི་ལྟར་འཚམས་པའི་དོན་མཛད་པ་
སྤྲུལ་སྐུའི་རབ་གནས་ཏེ། རབ་གནས་གསུམ་གྱི་དོན་གསུམ་གྱི་དོན་ཚང་བར་བྱ་
གསུངས་སོ། །དེ་ནི་མཆོད་རྟེན་བྱས་ཏེ་སྡིག་པ་སྦྱོང་ཚུལ་མདོར་བསྟན་ཙམ་ཞིག་གསོལ་བ་
ཡིན་ནོ། །སྤྱིར་དབང་བསྐུར་ཏེ་སྡིག་པ་སྦྱོང་བ་ལ་དབང་གི་ཆུ་བོ་ལེགས་པར་ཤེས་
དགོས་སོ། །རོ་བསྲེགས་ཏེ་སྡིག་པ་སྦྱོང་བ་ལ་སྦྱིན་སྲེག་གི་ཆོ་ག་ལེགས་པར་ཤེས་
དགོས་སོ། །མཆོད་རྟེན་བྱས་ཏེ་སྡིག་པ་སྦྱོང་བ་ལ། རབ་གནས་ཀྱི་ཆོ་ག་ལེགས་པར་ཤེས་
དགོས་སོ། །དེ་དག་ལེགས་པར་ཤེས་པ་ལ། འཁྲུལ་མེད་བླ་མའི་ཞབས་པད་བསྟེན་ཅིང་།
ཞལ་གྱི་བདུད་རྩི་ངོམས་པར་འཐུངས་ནས། ཕྱག་ལེན་གྱི་མཐོང་བ་བརྒྱུད་པ་མ་ཉམས་
པར་ལོངས་པ་ཞིག་གནད་ཡིན་པར་གོ །བློ་གསལ་རབ་བརྒྱའི་གཙུག་རྒྱན་རྡོ་རྗེ་འཛིན། །
གསུང་རབ་རྒྱ་མཚོའི་བཅུད་ཀྱི་དགའ་སྟོན་ལས། །ཆ་ཤས་ཐིགས་པས་འཚོ་བའི་ནཱ་གཱརྫུ་
ན༑ ༑རྟག་ཏུ་དམ་པའི་མགོན་གྱིས་ཟིན་པར་ཤོག །དོན་དམ་གནས་ལུགས་རང་མཚང་མ་
རིག་ཅིང་། །ཐ་སྙད་ཆོ་ག་ཚུལ་བཞིན་མི་ཤེས་པར། །མཐོན་པོའི་གཟུགས་ཀྱིས་རང་གཞན་
290



ལམ་ཟབ་སྦས་དོན་སྙིང་པོ།
སླའོ་སྙམ། །བདག་ནི་བདག་ཉིད་བསམ་ནས་སྤྱོད་འགྲོ་སྐྱུང་། །ཁོ་བོ་ཐ་སྙད་ཚིག་གི་སྤྲོས་
པས་འཇིགས། །རེ་ཞིག་བས་མཐའི་ནགས་ཚལ་ཉམས་དགའ་དེར། །ཇི་སྙེད་ཏིང་འཛིན་
བདུད་རྩི་མ་ཐོབ་བར། །སྒོ་གསུམ་གནད་ལ་བོར་ཏེ་བསྒོམ་པར་ཤོག །བཀྲ་ཤིས་པར་བྱའོ། །
ཚར་གསུམ་ཁུག་པའི་བྱིན་རླབས་སོགས། །བྱིན་རླབས་དང་རྗེས་གནང་ཁ་ཡར་བཞུགས་སོགས། །ན་གརྫུ་ནའི་དཔེའོ། །
དགེ་ལེགས་འཕེལ་བཀྲིས་གུརླན་ཏུ། ། །
༈ རྒྱས་པའི་ལས་སྒྲུབ་དང་བླ་མ་རིན་ཆེན་འབྱུང་ལྡན་གྱི་རྒྱུན་གྱི་ཉམས་ལེན་
བཞུགས་སོ། །ཚར་གསུམ་ཁུགས་པའི་བྱིན་རླབས་ལ། མཎྜལ་སངས་རྒྱས་ཀུན་གྱི་རང་
བཞིན་སྐུ། །བླ་མའི་སྐུ་ལ་ནས། བླ་མའི་ཐུགས་ལ་ཕྱག་འཚལ་ལོ། །དུས་གསུམ་སངས་
རྒྱས་ཐམས་ཅད་དང་། །ལྷག་པའི་ལྷ་ཡི་ངོ་བོ་ཉིད་ནས། བདག་ལ་བྱིན་རླབས་བསྩལ་དུ་
གསོལ་གསུམ། སློབ་དཔོན་དོན་གྲུབ་ཏུ་རྒྱས་པར་གསལ་གདབ། ཕྱི་ནང་གསང་བའི་ཚེ་
ལྷ་མོ་རྣམས་བདེ་བ་མཆོག་གི་ངོ་བོར་འོད་དུ་ཞུ། ཐུགས་ཀར་ཐིམ་པར་བསམ། དེ་རྣམས་
ཀྱི་སྔགས་ལ་རྗེས་ཟློས་བྱས། ཨོཾ་གུ་རུ་སོགས་ཀྱི་གསོལ་བཏབ་ཚར་གསུམ། བླ་མའི་
དཔྲལ་བར་ཨོཾ་དང་། ཕྱག་གཡས་ཀྱི་མཐིལ་དུ་སྣ་ཚོགས་རྡོ་རྗེའི་ལྟེ་བར་ཡིད་བཞིན་གྱི་
ནོར་བུ་དགོས་འདོད་འབྱུང་བ་ཆ་བརྒྱད་པའི་ལྟེ་བའི་སོ་ཡིག་སེར་པོའི་དབུས་ནས་འོད་
ཀོར་ཨོཾ་ཡིག་གི་ཕྲེང་བ་དང་བཅས་པ་བྱོན་སོགས་དང་། བླ་མའི་ཕྱག་སློབ་མའི་དཔྲལ་བར་
རེག་ཅིང་ཨོ་བརྗོད། དེ་བཞིན་དུ་མགྲིན་ཐུགས་སྲ་ཡིག་གི་དབུས་དང་བཅས་པའི་སྤྲོ་བསྡུ་
ཕྱག་མགྲིན་སྙིང་དུ་རེག་ཅིང་ཨཱ་དང་ཧཱུྃ་བརྗོད། གནས་གསུམ་ཆར་དང་། སྲ་ཡིག་གི་
དབུས་ནས། འབྲུ་གསུམ་དུས་གཅིག་ལ་བྱུང་། གནས་གསུམ་ནས་ཞུགས། ལུས་ཐམས་
ཅད་ཁེངས། གནས་གསུམ་དུ་འབྲུ་གསུམ་འཁོར་བར་བསམ་ལ་ཕྱག་གནས་གསུམ་དུ་
རེག་ཅིང་། འབྲུ་གསུམ་བརྗོད་དོ། །རེ་རེ་ལ་འདག་བྱ་འཐོབ་བྱ་དབང་གི་ངོ་སྤྲོད། དེང་
ནས་སོགས་འདྲ། །
291



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
བླ་མ་རིན་འབྱུང་། ༈ བླ་མ་རིན་འབྱུང་གི་བྱིན་རླབས་ལ་མཎྜལ་ཚོམ་བུ་བདུན་མ་ཐེངས་
གསུམ། གང་དྲིན་མ། སངས་རྒྱས་ཀུན་གྱི་རང་བཞིན་སྐུ། །བླ་མ་མཆོག་ལ་བདག་གསོལ་
འདེབས། །ཀུན་མཁྱེན་ཡེ་ཤེས་ཕུང་པོ་བློ་ཀ་གཉིས་དང་བཅས་པས་གསོལ་བ་གདབ། བླ་
མ་རིན་ཆེན་འབྱུང་ལྡན་དུ་བསྐྱེད། མཆོད་པ་ལ་རྗེས་ཟློས་བྱེད། དཔལ་ལྡན་བླ་མ་ཡོན་
ཏན་རིན་ཆེན་འབྱུང་ལྡན་སོགས་ཀྱི་གསོལ་གདབ་ཚར་གསུམ། བླ་མའི་ཕྱག་གཡས་པ་
ལས། དགོས་འདོད་ཚུལ་བཞིན་དུ་བབས་རིང་གནས་ཁང་ལུང་པ་སོགས་ཁེངས། བསམ་
པ་ཐམས་ཅད་རྫོགས་པར་བྱས། བླ་མའི་སྐུ་ལས་འོད་ཟེར་སེར་པོ་འཕྲོས། སློབ་མའི་ལུས་
ཁྱབ་པའི་རྐྱེན་གྱིས་གདན་ལྔ་བརྩེགས་ཀྱི་སྟེང་དུ་སློབ་མ་རིན་འབྱུང་དུ་བསྐྱེད། ཕྱག་ལས་
དགོས་འདོད་བབས་རིགས་དྲུག་བར་དོ་བཅས་པ་ཚིམ་པར་བྱས། ཐམས་ཅད་ཀྱང་རིན་
འབྱུང་དུ་བསྒྱུར། དེ་རྣམས་རང་སེམས་སུ་ཐག་གཅད། མཐར་སྣང་སྲིད་རིན་འབྱུང་དུ་
གསལ་བ་དང་། བླ་མ་འོད་དུ་ཞུ་སློབ་མ་ལ་ཐིམ་པར་བསམ། འཛིན་མེད་དུ་འཇོག་ཏུ་
གཞུག བླ་མས་དྲིལ་བུ་གསིལ་ཞིང་། ཨ་ཨཱ་ནས། ཨེ་ཨའི་བར་ཚར་གསུམ། བླ་མ་དམ་པ་
ཡོན་ཏན་རིན་ཆེན་འབྱུང་ལྡན་གྱིས་རྡོ་རྗེའི་སློབ་མ་འདི་རྣམས་ཀྱི་རྒྱུད་ལ་བྱིན་གྱིས་བརླབ་
ཏུ་གསོལ་སོགས་གསོལ་བ་གདབ་ཅིང་ལྟ་བ་ལ་བཞག དེང་ནས་སོགས་འདྲ། འདི་གཉིས་
ཆག་མེད་གྲུབ་ན་ལེགས་ཏེ། རྗེ་བླ་མ་ཉིད་ནི་ཆག་མེད་དུ་མཛད་གྱིན་བདོག་གསུངས་སོ། །
ཨོཾཚ། །
བརྡ་དོན་གསལ་བ། ༈ བརྡ་དོན་གསལ་བའི་བྱིན་རླབས་ལ། སློབ་དཔོན་གྱི་བྱ་བ་ལམ་
དུས་གཏོར་བསྔོ་ཙམ་བྱ་ཡི། རྡོ་ལ་བསྐྱེད་ཆོག་སོགས་ནི་གང་སྔ་མི་མཛད། མཎྜལ་གང་
དྲིན་བློ་ཀ །ཀུན་མཁྱེན་ཡེ་ཤེས་བློ་ལོ་གཉིས་ཀྱིས་གསོལ་བ་གདབ། དངོས་གཞི་ལ་དང་པོ་
གླེང་གཞིའི་ལོ་རྒྱུས་བཤད་པ། བར་དུ་བྱིན་གྱིས་བརླབས་པ། མཐར་བརྡ་དོན་བསྲེ་ཞིང་ངོ་
སྤྱད་པའོ། །དང་པོ་ཡི་གེ་བཞིན་བཤད། གཉིས་པ་བླ་མ་ཧེ་རུ་ཀར་གསལ་བ་དང་། མདུན་
292



ལམ་ཟབ་སྦས་དོན་སྙིང་པོ།
གྱི་ནམ་མཁའ་ལ་རྩ་བརྒྱུད་ཀྱི་བླ་མ་སྤྲིན་ཕུང་འཐིབ་པ་བཞིན་བཞུགས་པ་རྣམས་ཀྱི་བྱིན་
གྱིས་རློབས་པར་བསམ་ལ། རྡོ་སློབ་མའི་ལག་ཏུ་གཏད་ཅིང་མགོ་བོར་བཞག་སྟེ། རྗེ་
བཙུན་ས་སྐྱ་པ་ཆེན་པོས་རྣལ་འབྱོར་གྱི་དབང་ཕྱུག་གྲགས་པ་རྒྱལ་མཚན་ལ་ཇི་ལྟར་
གདམས་པའི་དོན་ཐམས་ཅད་སློབ་མ་འདིའི་རྒྱུད་ལ་འཇུག་པར་གྱུར་ཅིག་ཅེས་སློབ་མ་རེ་
རེ་ཞིང་བརྗོད།
གསུམ་པ་ནི་རྡོ་ཕྱག་ཏུ་བཟུང་སྟེ། གསུང་ངག་རིན་པོ་ཆེའི་ལམ་ཐམས་ཅད་འདིས་
མཚོན་པར་ནུས་པ་ཡིན་ཏེ། རྡོ་དཀར་ཞིང་དྭངས་ལ་ཡིད་དུ་འོང་བ་འདིས། སེམས་ཀུན་
གཞི་ཅིར་ཡང་བསྒྱུར་ཏུ་བཏུབ་པ་མཚོན། གྲུ་བཞི་ནི་འཁོར་འདས་ཐམས་ཅད་ལ་རིས་མེད་
དུ་ཁྱབ་པ། དེའི་སྟེང་དུ་པདྨ་འདབ་བརྒྱད་ཀྱི་པདྨ་ནི་འདམ་ལས་སྐྱེས་ཀྱང་འདམ་གྱིས་མ་
གོས་པ་ལྟར། ཀུན་གཞི་དེའི་ངོ་བོ་ཉོན་མོངས་པ་དང་རྣམ་རྟོག་གིས་མ་གོས་པ་མཚོན།
ཕྱོགས་བཞི་འདབ་མ་སྟོང་པར་ཡོད་པས་ཀུན་གཞི་དེའི་ངོ་བོ་བྱེད་པ་རྒྱུ་འབྲས་ཐམས་ཅད་
སྟོང་པར་མཚན་པ་སྟེ་མདོར་ན་ཤེས་རབ་ལྟ་བས་ཐག་བཅད་པ་ཀུན་གཞི་རྒྱུ་རྒྱུད་ཀྱི་ལམ་
ཐམས་ཅད་མཚོན། ལུས་ཐབས་རྒྱུད་ཀྱི་ལམ་དབང་བཞིའི་ལམ་གྱི་བུམ་དབང་གི་ལམ་ནི་
ལྟེ་བའི་ཡི་གེ་གཉིས་ཀྱིས་མཚོན། གཙོ་བོ་ཡབ་ཡུམ་གྱིས་མཚོན་པའི་རྟེན་དང་བརྟེན་པར་
བཅས་པའི་དཀྱིལ་འཁོར་སྒོམ་པ་སྟེ། དང་པོ་ཆོས་ཉིད་གདན་དུ་བྱས་ཞེས་པས་བསྟན།
གསང་དབང་གི་ལམ་ནི། ནུབ་བྱང་གི་ཡ་ལ་ཀླད་ཀོར་བྱིན་པས་ཡཾ་ནི་རླུང་གི་ས་བོན་ཏེ་རླུང་
གི་སྦྱོར་བ་བདུན་མཚོན་ལ། གཉིས་པ་རླུང་ལ་སྤར་ཟིན་བྱ་ཞེས་བསྟན། ལྷོ་ནུབ་ཀྱི་ར་ལ་
ཐིག་ལེས་བརྒྱན་པའི་རོ་ནི། མེའི་ས་བོན་ཏེ་གཏུམ་མོའི་དམིགས་པ་བཅོ་བརྒྱད་བསྟན་ཏེ།
གཏུམ་མོའི་མེ་དྲོད་རབ་ཏུ་བསྐྱེད་ཅེས་པ་བསྟན། གསུམ་པའི་ལམ་ནི་ཤར་ལྷོའི་བ་ལ་ཐིག་
ལེས་བརྒྱན་པའི་བོ་ནི་ཆུའི་ས་བོན་ཏེ། བྱང་ཆུབ་ཀྱི་སེམས་ཞུ་བདེ་མི་རྟོག་པ་གསུམ་ལམ་
དུ་བྱེད་པ་སྟེ། བྱང་སེམས་ཆུ་རྒྱུན་དབང་བསྐུར་གཞུག་ཅེས་བསྟན། བྱང་ཤར་གྱི་ལ་ལ་
D93



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ། །
ཐིག་ལེ་བྱིན་པས་ལཾ་ནི་སའི་ས་བོན་ཏེ། དེས་མཚོན་པའི་འབྱུང་བ་བཞི་བའི་རྦ་རླབས་
རེངས་པ་བཞི་པའི་ལམ་སྟེ། ས་སོགས་འབྱུང་བ་དབང་དུ་སྡུད་ཅེས་པས་བསྟན། ཡེ་ཤེས་
སྔ་ནི་མངོན་གྱུར་ནས། །འཆི་བ་མེད་པའི་གནས་ཐོབ་བོ། །ཞེས་པས་ལམ་དེ་བསྒོམས་
པས་འབྲས་བུ་སྐུ་བཞི་ཡེ་ཤེས་ལྔ་ཐོབ་པ་སྟེ་མདོར་ན་གསུང་ངག་རིན་པོ་ཆེའི་དོན་ཐམས་
ཅད་འདིས་མཚོན་ནུས་པ་ཡིན་གསུངས། དེང་ནས་སོགས་འདྲེའོ། ། །
བརྡ་ཆིག་བརྒྱུད། ༈ བརྡ་ཆིག་བརྒྱུད་ཀྱི་བྱིན་རླབས་ལ། མཎྜལ་གང་དྲིན་བློ་ཀ་དང་།
ཀུན་མཁྱེན་ཡེ་ཤེས་བློ་ཀ་གཅིག་གིས་གསོལ་བ་བཏབ། དཔོན་སློབ་ཐུན་མོང་དུ་ཨུཏྟཱི་ཥའི་
སྲུང་འཁོར་བསྒོམས་ནས་སྔགས་བདུན་ཙམ་བཟླས། དེ་ནས་ཡོལ་བ་བཏང་བའི་ནང་དུ་
སློབ་མ་རེ་རེ་ཞིང་བོས་ནས་དབང་བཞིའི་བརྡ་རྣམས་བསླབས། མཐར་ཐམས་ཅད་ལ་ཐུན་
མོང་དུ་དམ་ལ་བཞག་པ་བཞིས་དམ་ལ་བཞག །ཨུཊྛི་ཥའི་སྲུང་འཁོར་བསྡུས་ནས་མཎྜལ།
སློབ་དཔོན་ལ་གསོལ་བ་བཏབ་པ། དངོས་གཞི་བརྡ་བསྟན་པ། རྗེས་དམ་ལ་བཞག་ཅིང་
གསང་བར་གདམས་པ་གསུམ་གྱིས་བསྡུས་པའོ། ། །
༈ མགོན་རྐྱང་གི་རྗེས་གནང་ལ་མཎྜལ་གང་དྲིན་མ། སངས་རྒྱས་ཀུན། ཀུན་མཁྱེན་
ཡེ་ཤེས་གློ་ཀ་གཉིས་ཀྱིས་གསོལ་བ་གདབ། དཀོན་མཆོག་གསུམ་གྱིས་རྒྱུན་བཤགས།
དུས་གསུམ་སངས་རྒྱས་ཀྱི་སྐུ་གསུང་ཐུགས་རྡོ་རྗེའི་ངོ་བོར་གྱུར་པ་བླ་མ་དམ་པས་བདག་
ལ་དཔལ་རྡོ་རྗེ་ནག་པོ་ཆེན་པོའི་སྐུ་གསུང་ཐུགས་ཀྱི་རྗེས་སུ་གནང་བ་མ་ལུས་པ་བསྩལ་དུ་
གསོལ་གསུམ། སློབ་དཔོན་གྱི་ཐུགས་ཀའི་འོད་ཀྱིས་མདུན་གྱི་ཚོམ་བུ་ལྷར་གསལ་བའི་
ཐུགས་རྒྱུད་བསྐུལ། དེའི་འོད་ཀྱིས་སློབ་མ་སྦྱངས་པ་ལས་ལྷར་བསྐྱེད། མིག་ཏུ་གཏི་མུག་
རྡོ་རྗེ་མ་སོགས་ཀྱི་སྐྱེ་མཆེད་སྐུ་གསུང་ཐུགས་བྱིན་གྱིས་བརླབས། ཌ་དྲིལ་རོལ་ཆེན་དང་
བཅས་པས་ཡེ་ཤེས་པ་སྤྱན་དྲངས། མདུན་བསྐྱེད་ཀྱི་ཞལ་ནས་སྔགས་ཕྲེང་བྱུང་སྙིང་ཀའི་ཧཱུཾ་
ལ་ཐིམས་ཤིང་འཁོད་པར་བསམ་ལ། ཡི་གེ་བདུན་མ་དང་ཤ་ས་ན་ཚར་གསུམ། བཅོམ་
294



ལམ་ཟབ་སྦས་དོན་སྙིང་པོ།
ལྡན་བདག་ལ་སོགས་བྱ་གསུངས། སློབ་དཔོན་གྱི་ཐུགས་ཀའི་འོད་ཀྱིས་རང་ནག་པོ་ཆེན་
པོར་གསལ་བར་བྱས་པ་ལ་སེམས་གཏད་དེ། འདི་ལྟར་གང་དུ་ཡང་མ་གྲུབ་བཞིན་དུ་
ཐབས་ཁྱད་པར་ཅན་དེ་དག་ལ་བརྟེན་ནས། རང་ཉིད་གུར་གྱི་མགོན་པོ་སྣང་སྟོང་ཟུང་
འཇུག་གདངས་འགག་མེད་དུ་ཤར་བ་འདིས་མཚོན། སྣང་སྲིད་འཁོར་འདས་ཀྱི་ཆོས་
ཐམས་ཅད་རང་སེམས། སེམས་སྒྱུ་མ། དེ་རྟེན་འབྲེལ། དེ་བརྗོད་བྲལ་དུ་ངོ་སྤྲད་ལ་ཟོལ་
མེད་དུ་སྐྱོང་དུ་འཇུག་པ་ཐུགས། བླ་མའི་ཕྱག་ཕྲེང་ཨོ་ཀོ་ལ་བསྐོན། གཏོར་མ་མགོ་བོར་
བཞག །གསུང་ངག་བརྒྱུད་པ་གསུམ་འདུས་ཀྱི་བླ་མའི་མཚན་གྱི་མཐར་བཀའ་བསྒོ་དཀྱུས་
བཞིན་ལ། ཁྱད་པར་རྡོ་རྗེ་སློབ་མ་འདི་རྣམས་གསུང་ངག་རིན་པོ་ཆེ་ཉམས་སུ་ལེན་པ་དང་
གཞན་ལ་སྟོན་པ་སོགས་ཐོས་བསམ་སྒོམ་གསུམ་གྱི་བྱ་བ་གང་བྱེད་ཀྱང་ཕྱི་རོལ་སྡུད། ཏིང་
ངེ་འཛིན་སེམས། འབྱུང་བ་ལུས་འཁྲུགས་སོགས་ཀྱི་ཕྱི་ནང་གསང་བའི་བར་ཆད་ཐམས་
ཅད་ཞི་བ་དང་ཉམས་དང་རྟོགས་པའི་ཡོན་ཏན་ཐམས་ཅད་གོང་འཕེལ་དུ་འགྱུར་བའི་ཕྲིན་
ལས་མཛོད། ཅེས་སོགས་ཀྱི་བཀའ་བསྒོ། གཏོར་མའི་ལྷ་སྤྱི་བོ་ན་བསྟིམ། དེང་ནས་
སོགས་འདྲ། དཀྱུས་གཅིག་ལ་སློབ་མ་གསུམ་ལས་མང་བ་མི་མཛད། རྣམ་འཇོམས་བིར་
ལུགས་ཀྱི་བྱིན་རླབས། བདག་ཆེན་རིན་པོ་ཆེའི་ཡི་གེ་ཇི་ལྟ་བ་བཞིན་མཛད་དོ། །
སྒྲུབ་པ་ལུང་སྦྱིན། ༈ ལམ་བསྡུས་ཏེ་བསྒྲུབ་པའི་ལུང་སྦྱིན་པའི་བྱིན་རླབས་ལ། མཎྜལ་
ལམ་བསྡུས་པ་ནི། རྫོགས་པའི་སངས་རྒྱས་ཀྱི་གསུང་རབ་ཐམས་ཅད་ཀྱི་སྙིང་པོ། གསང་
སྔགས། དེའང་བླ་མེད། དེའང་ཀྱི་རྡོ་རྗེ། དེའི་བརྗོད་བྱའི་དོན་མུས་པ་གསུང་ངག་རིན་པོ་
ཆེར་གསུངས་ཤིང་། དེའི་བརྗོད་དོན་མཐའ་དག་མ་ཚང་བ་མེད་པར་ལམ་དུས་ཐུན་གཅིག་
ཏུ་འདུས་པས་ན། ལམ་གྱི་སྙིང་པོ་ནི་འདི་ཁོ་ན་ཡིན། འདུས་ཚུལ་ཡང་སྣང་བ་གསུམ་གྱི་
ཉམས་ལེན་ཐམས་ཅད་ནི་སྐྱབས་འགྲོ་སེམས་བསྐྱེད་དུ་འདུས། རྒྱུད་གསུམ་ཀའི་ཀུན་
གཞི་རྒྱུ་རྒྱུད་ཀྱི་ཉམས་ལེན་ཐམས་ཅད་ཡེ་ཤེས་ཚོགས་བསག་དང་། རྒྱུ་རྡོར་འཛིན་ཞུ་བའི་
295



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
གོང་བུ་ལ་མཉམ་པར་བཞག་པར་འདུས། ལུས་ཐབས་རྒྱུད་ཀྱི་བུམ་དབང་གི་ལམ་ཕྱི་ནང་
གི་བསྐྱེད་རིམ་དང་། གསང་དབང་གི་ལམ་གཏུམ་མོ་དངོས་སུ་ཚང་། ཤེས་རབ་ཡེ་ཤེས་ཀྱི་
ལམ་འཁོར་གྱི་ལྷ་མོ་དབྱུང་བ་དང་། འབྲས་བུ་རྡོར་འཛིན་དུ་ཞེངས་པའི་རྒྱུའི་སྙོམས་འཇུག་
ཚང་། དེར་མ་ཟད་ལམ་གྱི་དབང་བཞི་དང་ལམ་དེ་དག་རྒྱས་པར་ཚང་བའི་ཕྱིར། དེས་ན་
ལ་ལ་དག་ཁྱེད་ཀྱིས་ལམ་འབྲས་ཚང་མའི་ཉམས་ལེན་ཅི་ཐུབ། ལམ་དུས་མ་ཆག་ཙམ་ཨེ་
ཡོང་ལྟོས་ཟེར་བ་མང་པོ་ཡོང་གི་གདའ་སྟེ་གནད་མ་གོ་བར་གདའ་གསུངས། དེ་ལ་ཆོས་རྗེ་
རྡོ་རྗེ་འཆང་གིས། ལམ་འབྲས་ཁྲིད་ཀྱི་སྙིང་པོ་ནི། སོགས་གསུངས་པའི་དོན་ལ་ངོར་པ་
བྱིན་ལ་དང་པོ་ནས་རིམ་བཞིན་བརྒྱུད་པའི་འཕྲོས་ཡེ་མེད། ཕྱིས་སུ་རྟོག་བཅོས་འབྲུ་སྣོན་
བྱེད་པའི་ལབ་ལོབ་མང་པོ་བྱེད་པ་སྙིང་པོ་ཅི་ཡང་མེད། རང་ལུགས་རིང་བརྒྱུད་དང་ཉེ་
བརྒྱུད་གཉིས་ལས་འོངས་པའི་ཉམས་སུ་བླང་བྱའི་གཙོ་བོ་མངོན་རྟོགས་དང་ལམ་དུས་ཀྱི་
དབང་ཆོག་གཉིས་ཡིན་ལ། དེ་ལས་གསུམ་འབྱུང་བ་ནི། རྒྱས་འབྲིང་བསྡུས་གསུམ་སྟེ།
མངོན་རྟོགས་རྒྱས་པ་ཡན་ལག་བཞི་པ། འབྲིང་དྲུག་པ། བསྡུས་པ་ནི། སྔོན་འགྲོ་སྐྱབས་
འགྲོ་སེམས་བསྐྱེད་ཀྱི་རྗེས་སུ་གཞན་མེད་པར་ཚད་མེད་བཞི་བསྒོམས་ནས་ཡེ་ཤེས་ཚོགས་
བསག་བྱས། སྟོང་པའི་ངང་ལས་ཡེ་ཤེས་ཀྱི་སྣང་བ་ལས་གྲུབ་པའི་སྲུང་བའི་འཁོར་ལོ་
ཡངས་ཤིང་རྒྱ་ཆེ་བའི་ནང་དུ་གཞལ་ཡས་ཁང་གྲུ་བཞི་སྒོ་བཞི། རྒྱན་རྟ་བབས་བཞི་དང་
བཅས་པ་ཚད་དང་མཚན་ཉིད་ཐམས་ཅད་ཡོངས་སུ་རྫོགས་པའི་ནང་དུ། ལྷ་སོ་སོའི་གདན་
དང་བཅས་པའི་དབུས་སུ། རང་རྒྱུ་རྡོ་རྗེ་འཛིན་པ་ཡབ་ཡུམ་དུ་གསལ་བའི་ཞེས་པའི་བར་
ལམ་གྱིས་སྒོམ་པས་ཆོག་གི །རེ་རེ་ནས་གསལ་འདེབས་མི་དགོས། མཁའ་གསང་བྱིན་
རླབས་ཡན་དཀྱུས་བཞིན་ལ། བདུད་རྩི་བྱིན་རླབས་དོན་དྲན་བཞིན་པས་ཨོཾ་ཨཱཿཧཱུྃ་ཧོ་ལན་
གསུམ་བརྗོད་པས་རུང་གསུངས། དབང་རྒྱས་འབྲིང་བསྡུས་གསུམ་ནི་དཀྱུས་ལྟར། དངོས་
ཀྱི་ཚེ་རིག་པའི་དབང་ལྔ་རྡོ་རྗེ་བརྟུལ་ཞུགས་དང་དྲུག་དམ་ཚིག་གསུམ་དང་བཅས་པ་ཐོབ་
296



ལམ་ཟབ་སྦས་དོན་སྙིང་པོ།
བྱུང་སྙམ་པའི་ངེས་ཤེས། གསང་དབང་གི་ལྕེ་ཐོག་ཏུ་མྱང་པས་ལུས་ཁེངས་པ་དང་། གསུམ་
པའི་ཚེ་དྲི་བ་དྲིས་ལན་སྔོན་དུ་འགྲོ་བས་སྙོམ་པར་ཞུགས། དགའ་བཞི་ལུགས་ལྡོག་ཏུ་སྐྱེས་
བྱུང་སྙམ་པའི་ངེས་ཤེས། ཡིད་ཆེས་པ་རེ་བསྐྱེད་དགོས་གསུངས། མཚོན་བྱ་དོན་གྱི་ཡེ་ཤེས་
རྒྱུད་ལ་སྐྱེས་ཡོད་ན་འདས་པའི་རྟོག་པ་འགགས། མ་འོངས་པ་མ་སྐྱེས། ད་ལྟར་གྱི་རིག་པ་
སྐད་ཅིག་ལ་དབང་གིས་ཚང་བ་ཡིན། གསལ་བའི་ཆ་བུམ་དབང་། སྟོང་པའི་ཆ་གསང་
དབང་། དབྱེར་མེད་པ་གསུམ་པ། དེའི་ངོ་བོ་བློ་ལས་འདས་པ་བཞི་པ་སྟེ་མདོར་ན་ཆུ་ལ་
སོགས་པས་རབ་བཀྲུས་བཞིན། །ཞེས་གསུངས་པ་ལྟར་དབང་གི་ཆུ་བོ་རབ་ཡེ་ཤེས།
འབྲིང་ངེས་ཤེས། མཐའ་མ་ཚིག་ལ་བཞག་པའི་བར་ཡེ་ཤེས་རྒྱུད་ལ་སྐྱེས་ན་ལེགས་ཏེ།
སྐྱེས་ཀྱང་དབང་དེ་དང་དེ་ཐོབ་དྲི་མ་དེ་དང་དེ་དགའ་ཐོབ་བྱ་དེ་དང་དེ་མངོན་དུ་བྱས་པ་
ཡིན་སྙམ་པའི་ངེས་ཤེས་མ་སྐྱེས་ན། ཤར་སྦྱངས་ཙམ་གྱིས་དཔེ་དོན་གྱིས་ཆུའི་ནུབ་འགྲོ་
བས་ནན་ཏན་ཆེར་བྱ་གསུང་། གཉིས་པ་ལུང་ཕྱིན་པ་ནི། ཉམས་སུ་བླངས་པའི་རྣལ་འབྱོར་
པ་ལ་གསང་བ་བཅུས་རྒྱས་བཏབ་སྟེ། སྐལ་མངོན་སུམ་སྐལ་ལྡན་ལ་ཕན་པ་འདི་ལ་
གསུམ། དུས་ཁྱད་པར་ཅན་ལ་མཁའ་འགྲོ་ལྔ་མཉེས་པར་བྱ་བ། ལུང་སྦྱིན་པ་དངོས། རྗེས་
བཀའ་རྒྱས་བཏབ་པའོ། །དང་པོ་ནི་ཚོགས་ཀྱི་འཁོར་ལོ་ཆོ་ག་ཇི་ལྟ་བར་བསྒྲུབས་ཚར་བ་
དེས་འཐུས།
གཉིས་པ་མཎྜལ། སངས་རྒྱས་ཐམས་ཅད་འདུས་པའི་སྐུ། །དཔལ་ལྡན་བླ་མ་རྡོ་རྗེ་
འཆང་། །ཁྱེད་ཀྱི་ཐུགས་རྗེའི་བཀའ་དྲིན་གྱིས། །བདག་ལ་བྱིན་གྱིས་བརླབ་ཏུ་གསོལ་
གསུམ། བླ་མ་ཟུང་འཇུག་སྐུ་བཞིའི་བདག་ཉིད་ཁྱབ་བདག་ཧེ་རུ་ཀ་ཕྱག་བཅུ་དྲུག་རལ་
གྲིའི་སྟེང་གི་ཆ་ལ་ཟུང་འཇུག་རྡོ་རྗེ་འཆང་ཡབ་ཡུམ་མཐུ་སྟོབས་དབང་ཕྱུག་བིརླ་པ། རྗེ་
བཙུན་ས་སྐྱ་པ་ཡབ་སྲས་སོགས་གསུང་ངག་བརྒྱུད་པ་གསུམ་ལྡན་གྱི་བླ་མ་རྣམས་མངོན་
སུམ་དུ་བཞུགས་པ་དེ་དག་གི་མཐའ་སྐོར་དུ་ཡི་དམ་ལྷ་ཚོགས་སངས་རྒྱས་བྱང་སེམས་
297



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
གནས་གསུམ་གྱི་དཔའ་བོ་མཁའ་འགྲོ་རྡོ་རྗེ་ནག་པོ་ཆེན་པོ་གུར་གྱི་མགོན་པོ་ལ་སོགས་པ་
ཆོས་སྐྱོང་སྲུང་མ་ཐམས་ཅད་དགྱེས་བཞིན་དུ་སྤྲིན་ཕུང་ལྟར་འཐིབས་སེ་བཞུགས་པ་རྣམས་
ཀྱིས་མགྲིན་གཅིག་ཏུ་ཁྱེད་རང་ལ་བར་ཆད་མི་འབྱུང་བའི་ལུང་བྱིན་བྱུང་སྙམ་དུ་མོས་པས་
འདིའི་རྗེས་ཟློས་མཛོད། དཀྱིལ་འཁོར་ལྔ་ལ་བཏུད་དེ་བཀྲོན་ཞེས་པ་ནས་བདེ་ཆེན་ཆོས་
སྐུ་ནམ་མཁའ་མཐོང་། །བདག་རྒྱུད་བྱིན་གྱིས་བརླབ་ཏུ་གསོལ། །ཚར་གཅིག །རྡོ་རྗེ་
འཆང་ནས་བླ་མ་རྣམས་ཀྱི་མཚན་རིམ་བཞིན་བརྗོད་དེ། དུས་གསུམ་སངས་རྒྱས་ཐམས་
ཅད་གཅིག་ཏུ་བསྡུས་པའི་བདག་ཉིད། རྗེ་བཙུན་རྡོ་རྗེ་འཆང་ཆེན་པོ་ཀུན་བཟང་ཆོས་ཀྱི་ཉི་
མ་བློ་ལྡན་ཤེས་རབ་ཀུན་དགའ་རྒྱལ་མཚན་དཔལ་བཟང་པོ་བཀའ་དྲིན་མཚུངས་པ་མ་
མཆིས་པའི་ཞལ་སྔ་ནས་སོགས་ཀྱིས་བདག་ལ་གནང་བའི་བར་དང་གཞན་ཡང་བདག་
ཆེན་རྡོ་རྗེ་འཆང་ཆེན་པོས། ཡབ་འཇམ་དབྱངས་ཆེན་པོ་ལ་གསན་པ་དང༌། འཇམ་
དབྱངས་དཀོན་མཆོག་བཟང་པོ་ལ་གསན་པ་སོགས་བརྒྱུད་པ་གསུམ་འདུས་ཀྱི་བླ་མ་དམ་
པ་རྣམས་ཀྱིས་གསུང་ངག་རིན་པོ་ཆེ་ཉམས་སུ་ལེན་པ་ལ་འཇིག་རྟེན་ཆོས་ཀྱི་བར་ཆད། ཕྱི་
རོལ་བདུད་ཀྱི་བདུད་སྟོབས་འཕེལ་བའི་བར་ཆད་ལ་སོགས་ཕྱི་ནང་གསང་བའི་བར་ཆད་
ལས་རྒྱལ་བ་དེ་བཞིན་དུ་འདིར་རྡོ་རྗེ་སློབ་མ་འདི་རྣམས་སུས་གསུང་ངག་རིན་པོ་ཆེ་ཉམས་
སུ་ལེན་པ་ལ། འཇིག་རྟེན་ཆོས་དང་ལ་སོགས་པའི་ཕྱི་ནང་གསང་བའི་བར་ཆད་ཀྱི་གཡུལ་
ལས་རྣམ་པར་རྒྱལ་བར་གྱུར་ཅིག་ཅེས་ཚར་གཅིག་བརྗོད་ཅིང་མེ་ཏོག་གཏོར། དེས་བར་
ཆད་མི་འབྱུང་བའི་ལུང་ཐོབ་པ་ཡིན་པས། དེང་ཕྱིན་ཆད་ཁྱེད་རང་རྣམས་ཀྱིས་བཤད་སྒྲུབ་
གང་བྱེད་ཀྱང་བར་ཆད་མི་འབྱུང་བར་ངེས་པ་ཡིན་ནོ་གསུངས། ཡན་ཆད་དེ་དག་གིས་སྒྲུབ་
པའི་ལུང་བྱིན་བྱུང་སྙམ་པས། དཀྱིལ་འཁོར་ལྔ་ནས་བདག་རྒྱུད་བྱིན་གྱིས་བརླབ་ཏུ་
གསོལ་ཚར་གཅིག །རྡོ་རྗེ་འཆང་ནས་རྣམས་གསུང་ངག་རིན་པོ་ཆེ་ཉམས་སུ་ལེན་པའི་ཚེ་
ཟུང་འཇུག་གི་ཏིང་ངེ་འཛིན་ཁྱད་པར་ཅན་ཐུགས་རྒྱུད་ལ་འཁྲུངས་པ་བཞིན་དུ་སོགས།
298



ལམ་ཟབ་སྦས་དོན་སྙིང་པོ།
དེས་སྒྲུབ་པའི་ལུང་ཐོབ་པ་ཡིན་པས། དེང་ཕྱིན་ཆད་སྔར་དང་མི་འདྲ་བར་ཟུང་འཇུག་གི་
རྟོགས་པ་ཁྱད་པར་དུ་བྱས་པ་རྒྱུད་ལ་སྐྱེ་བར་འགྱུར་རོ་གསུངས་སོ། །ཡན་ཆད་དེ་དག་
གིས་མགྲིན་གཅིག་ཏུ་བཤད་པའི་ལུང་བྱིན་བྱུང་སྙམ་པས། དཀྱིལ་འཁོར་ལྔ་ནས་བརླབ་ཏུ་
གསོལ་ཚར་གཅིག །རྡོ་རྗེ་འཆང་ནས་དེ་དག་གིས་སྒྲུབ་པ་མཐར་ཕྱིན་པའི་རྗེས་སུ་སེམས་
ཅན་གྱི་དོན་བསམ་གྱིས་མི་ཁྱབ་པ་གྲུབ་པ་དེ་བཞིན་དུ། དེང་འདིར་རྡོ་རྗེ་སློབ་མ་འདི་
རྣམས་ཀྱང་སྒྲུབ་པ་མཐར་ཕྱིན་ནས་གཞན་དོན་བསམ་གྱིས་མི་ཁྱབ་པ་འགྲུབ་པར་གྱུར་
ཅིག་ཅེས་ཚར་གཅིག་དང་། མེ་ཏོག་འཐོར།དེ་ལྟར་བྱས་པས་བཤད་པའི་ལུང་ཐོབ་པ་ཡིན་
པས། དེང་ཕྱིན་ཆད་གཞན་ལ་འཆད་པའི་ཚེ་རང་གཞན་ལ་གེགས་དང་བར་ཆད་མི་འབྱུང་
བ་བཞིན་རྒྱུད་སྨིན་པར་ནུས་པ་སོགས་གཞན་དོན་མཚན་ཉིད་པ་འགྲུབ་པ་ཡིན་ནོ། །དེས་
ན་བར་ཆད་མེད་པ་བསྒྲུབ་པ་བཤད་པའི་ལུང་རྣམས་བྱིན་པ་ལ་བརྟེན་ནས། ཁྱེད་རང་
རྣམས་ཉམས་སུ་ལེན་པ་དང་གཞན་ལ་སྟོན་པ་སོགས་གང་བྱེད་ཀྱང་རང་དབང་ཐོབ་སྟེ།
མི་མཐུན་པའི་ཕྱོགས་ཡེ་མི་འབྱུང་ཞིང་། མཐུན་རྐྱེན་འབད་མེད་དུ་འབྱུང་བར་བླ་མ་བརྒྱུད་
པ་དང་བཅས་པས་ཞལ་གྱིས་བཞེས་པ་ཡིན་པས། དེ་དག་གི་ཞོལ་ལྕེས་བསྐུལ་བའི་ཆོས་
འཆད་པ་སོགས་ཀྱི་ཚེ་གསོལ་བ་འདེབས་པར་བྱེད་པ་ཡིན། །
གསུམ་པ་ནི། དམ་དུ་སྦ་ཞིང་དམ་དུ་སྤེལ་ཞེས་གསུངས་པས་བྱུང་རྒྱལ་དུ་མི་འཆད་
པར་སྣོད་བརྟགས་ཏེ་རིམ་བཞིན་དུ་སྟོན་དགོས་པས། སྣོད་མ་བརྟགས་པར་དབང་མི་
བསྐུར། དབང་མ་བསྐུར་བར་ཁྲིད་མི་སྟོན། ཁྲིད་མ་བསྟན་པར་གདམས་ངག་མི་བསྟན་ཏེ་
གཞུང་བཤད་མི་སྟོན། གདམས་ངག་མི་སྟོན་པར་བཀའ་རྒྱས་མི་འདེབས་པ་ཡིན་གསུངས་
ནས་གསང་བཅུའི་གདམས་ངག་ཡི་གེ་བཞིན་གསུངས་སོ། ཨི ཚ འདི་རྣམས་ཁྱབ་བདག་རྡོ་རྗེ་
འཆང་ཆེན་པོ་ཚར་ཆེན་ཆོས་ཀྱི་རྒྱལ་པོ་བློ་གསལ་རྒྱ་མཚོའི་གསུང་། ཐམས་ཅད་མཁྱེན་པ་ཀླུ་སྒྲུབ་རྒྱ་མཚོས་ཟིན་བྲིས་སུ་
མཛད་པའོ། །དགེའོ་བཀྲ་ཤིས།། །།
299



གངས་ཅན་རིག་བཅུད་ལས།
མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
༄༅། །བསྙེན་པ་གསུམ་གྱི་ལག་ལེན་གསུང་ངག་བེའུ་བུམ་བཞུགས་སོ། །
འདི་ན་བསྙེན་པ་གསུམ་གྱི་ལག་ལེན་ཀླུ་སྒྲུབ་གསུང་། བཟླས་དམིགས་ཆིག་བརྒྱུད་དབང་རབ་གསུང་། ལམ་དུས་
བསྡུས་འབྲིང་རྒྱས་གསུམ་གྱི་རྣམ་དབྱེ་ངག་ཆོས་དང་ངག་ལེགས་གསུང་། ཀྱེ་རྡོར་ཞི་བའི་སྦྱིན་སྲེག་དང་དུས་ཐའི་ཆོ་ག་ཤེའུ་
ལོ་ཙཱའི་གསུང་བཅས་བཞུགས། ། །
རབ་གསལ་རིམ་གཉིས་ཏིང་འཛིན་གང་བློར་གསལ། །རབ་མངའ་བསྙེན་སྒྲུབ་རྒྱ་
མཚོའི་ཕ་མཐར་སོན། །རབ་གྲགས་གསུང་ངག་རིན་ཆེན་ཁང་བཟང་རྩེར། །རབ་མཛེས་
སྒྲུབ་པའི་རྒྱལ་མཚན་སྒྲེང་ལ་འདུད། །ཨེ་མའོ་འདི་ན་དཔལ་ལྡན་ས་སྐྱ་བའི། །བསྙེན་
སྒྲུབ་ལས་གསུམ་བཟང་པོ འི་རིང་ལུགས་ལ། །མཆོག་ཏུ་གཅེས་པའི་ཞལ་གྱིས་
གདམས་པ་ཡི། །བསྙེན་པའི་ལག་ཁྲིད་བླ་མའི་གསུང་བཞིན་བྲི། །
དེ་ལ་འདིར་རྡོ་རྗེ་ཐེག་པའི་ལམ་ལ་ཞུགས་པས་བྱ་བའི་གཙོ་བོ་ནི་བསྙེན་སྒྲུབ་ལས་
གསུམ་ཞེས་ཡོངས་སུ་གྲགས་པ་ལས། བསྙེན་པ་བྱ་བའི་ཚུལ་རྗེ་བཙུན་བླ་མ་དམ་པས་
ལག་ཁྲིད་དུ་གནད་ཉེ་བར་དྲིལ་ནས་གནང་བ་ནི་འདི་ལྟར་ཡིན་ཏེ། བསྙེན་པ་ལ་གསུམ།
གཞིའི་བསྙེན་པ། སྒྲུབ་པའི་བསྙེན་པ། རྒྱུན་གྱི་བསྙེན་པའོ། །དང་པོ་ནི། བསྙེན་པའི་གཞི་
བཅའ་བ་སྟེ། འདི་ལ་གསུམ། སྔོན་འགྲོ། དངོས་གཞི། རྗེས་སོ། །དང་པོ་ལ་གསུམ།
གནས་ཁང་གཟུང་ཞིང་།མཐུན་རྐྱེན་འཚོག་ཆས་བྱ་བ། མཚམས་གཅད་པ། སྔོན་འགྲོ་
དངོས་སོ། །དང་པོ་ལ། གང་དུ་བྱ་བའི་གནས་ཁང་དེ་ཉིད། རལ་བའམ་གྲུམ་པ་མ་ཡིན་
3)()



བསྙེན་པ་གསུམ་གྱི་ལག་ལེན་གསུང་ངག་བེའུ་བུམ།
ཞིང་། རྩོད་འགྲས་ཅན་མ་ཡིན་པར་གཞན་དང་བར་མཚམས་ངེས་པར་གཅད་དུ་ཡོད་པ་ནི་
ཅིས་ཀྱང་དགོས་ལ། གཞན་ཡང་དབེན་ཞིང་ཡིད་དང་མཐུན་པ། ལུས་ཀྱི་འབྱུང་ཁམས་
མཐུན་པ། མཐུན་རྐྱེན་བསྒྲུབ་སླ་བ་སྟེ། མདོར་ན་འགལ་རྐྱེན་བསམ་གཏན་གྱི་ཚེར་མས་
དབེན་ཞིང་། མཐུན་རྐྱེན་ཕུན་སུམ་ཚོགས་པའོ། །དེ་ལྟར་གནས་ཀྱི་སྤྱི་བཟུང་ནས། བྱེ་
བྲག་རང་གི་ངོས་སྐལ་གྱི་གནས་དེ་ཉིད་རབ་བྱུང་རྣམ་ལྔ། མིན་ནའང་དྲི་ཞིམ་པོའི་སྤོས་
ཀྱིས་སྦགས་པའི་ཆུས་ཆག་ཆག་ལེགས་པར་གདབ་ཅིང་། ཚོན་དཀར་པོས་རྡོ་རྗེ་རྒྱ་གྲམ་དུ་
བྲིས་པའི་སྟེང་དུ་འབྲུ་གཙང་མེ་ཏོག་གི་སིལ་མ་གཅལ་དུ་དཀྲམ། དེའི་སྟེང་དུ་བསམ་
གཏན་གྱི་འབོལ་ཆུང་ནང་ཚངས་ཅན་རྒྱ་དཔངས་ཇི་ལྟར་འཚམས་པ་གདིང༌། ཁ་བལྟ་
ཕྱོགས་ནི་སྤྱིར་བཏང་ལ་ཞི་བ་ཤར། དྲག་པོ་ལྷོར། དབང་ནུབ། རྒྱས་པ་བྱང་དུ་བལྟ་བ་
ཡིན་ལ། དམིགས་ཀྱིས་བསལ་བ་བདེ་མཆོག་ལྟ་བུ་ལྷོ། ཀུ་རུ་ཀུལླེ་ལྟ་བུ་ནུབ། རྣམ་སྲས་
ལྟ་བུ་བྱང་དུ་བལྟ་བ་ཡིན། འདིར་ཤར་གྱི་ཕྱོགས་ལ་བལྟ་བ་མཆོག་ཏུ་ཤིས་པ་ཡིན་ནོ། །
དེས་ནས་ཇི་ལྟར་འོས་པའི་སྟེགས་བུ་ལ་བླ་མ་ཡི་དམ་ཆོས་སྐྱོང་སོགས་ཀྱི་རྟེན་རབ་གནས་
ཅན་ཡིད་ཆེས་པ་ཡོད་ན་བཞུགས་སུ་གསོལ། ཡིད་མི་ཆེས་པ་དང་ཐེ་ཚོམ་ཅན་མི་ཤེས་པས་
ནང་དུ་མི་འཇོག །མེད་དུ་མི་རུང་བ་ནི་གཏོར་མ་བདུན་ནམ། ལྔ་ཚར་ཡང་རུང་བས་
བཤམས་ཏེ། དེའང་རྒྱུ་ནི། དམ་ཚིག་མི་གཙང་བའི་རྫས་སམ། གཤིན་རྫས་སམ།
འབགས་བཙོག་ཅན་ལས་མ་ཡིན་པར། གཙང་ཞིང་བཟང་བའི་རྒྱུ་ལས་གྲུབ་པ། དེའང་
དཀུ་བག་ཅན་བྱ་བ་དམ་ཚིག་གི་རྫས། ཤའི་ཆ་ཤས་ཁྲག་དང་ཆང་ཅུང་ཟད་བསྲེ་ཞིང་། རྩ་
བརྒྱུད་ཀྱི་བླ་མ་གོང་མའི་བདུད་རྩི་རིལ་བུ་སྦགས་པའི་ཆུའམ་མར་ལ་སོགས་པ། འབྱོར་
པའི་བྱེ་བྲག་གིས་ཇི་ལྟར་འོས་པ་བསྒྲུབས་ཏེ། ཟླུམ་གཏོར་མཐེབ་ཀྱུས་བསྐོར་བ་སྦྲེང་ཚར་
དུ་བཤམ། ཁྱད་པར་དུ་རྡོ་རྗེ་གུར་ལ་བསྙེན་པ་མཐར་ཕྱིན་པར་བྱ་བའི་ཕྱིར་ལས་མ་གྲུབ་
ཀྱི་བར་དུ་གཏའ་མའམ། རྟེན་དུ་གཏོར་མ་དཀྱུས་ལས་ཁྱད་པར་དུ་ཆེ་ཞིང་རྒྱན་གྱིས་ཆེས་
301



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཆེར་མཛེས་པ་ཞིག་དབུས་དེར་བཞུགས་སུ་གསོལ། དེ་དག་གི་མདུན་དུ་གཡོན་ནས་ཆུ་
བཞི་དང་། གཡས་ནས་ཉེར་སྤྱོད་ལྔའང་ཚུལ་དང་མཐུན་པར་བཤམ་མོ། །སྒྲུབ་གཡོག་ནི་
སྤྱིར་བསྙེན་པའི་ཚེ་མི་གང་གིས་ཀྱང་རང་གི་ལུས་མི་མཐོང་ཞིང་། རང་གི་ངག་སྨྲ་བརྗོད་མ་
ཚོར་བར་གསང་དམ་པ་ཞིག་དངོས་གྲུབ་མྱུར་བ་ཡིན་པས་གནད་དུ་ཆེ། ཇི་སྟེ་རྐྱེན་གློ་བུར་
བས་བར་དུ་གཅོད་ན་མི་རུང་བས། བཀའ་བློ་བདེ་ཞིང་བརླིང་བའི་མཚམས་གཡོག་ཅིག་
དམིགས་བསལ་དུ་བྱ། ཇི་སྟེ་གྲོགས་དེ་ཉིད་ཀྱང་རྐྱེན་གཞན་གྱིས་འཕྲོགས་པའམ། རང་
ཉིད་ལའང་ཉེར་འཚེ་ཅི་རིགས་པ་བྱུང་ན་མི་རུང་སྙམ་པས། འཚོ་བྱེད་ལྟ་བུའམ། རྒན་
རབས་མྱོང་བ་ཐོན་པའམ། གང་ལྟར་ཡང་གཉིས་གསུམ་བར་དུ་ཡིད་ཡུལ་དུ་བཅངས་ཏེ་
མཚམས་འོག་ཏུ་བཞག །གཞན་ཡང་རང་ལ་ཇི་ལྟར་དགོས་པའི་ཡོ་བྱད་ཐམས་ཅད་གོང་
འདིར་འཚོག་ཆས་ལེགས་པར་བྱས་ཏེ། མཚམས་དངོས་གཞིའི་ཚེ་གཡེང་བྲེལ་དུ་སྤུ་ཙམ་
ཡང་མ་སོང་བར་བྱ། མཚམས་ཀྱི་ཚེ་རང་གཞན་གྱི་ཡོ་བྱད་གཏོང་ལེན་སྤྱིར་མི་བྱ། བྱེ་བྲག་
ཏུ་དངོས་པོ་འོད་ཅན་ལ་མི་བྱའོ། ། །
༈ གཉིས་པ་མཚམས་གཅད་པ་ནི། ཇི་ལྟར་འོས་པའི་དུས་ཚེས་ལ་ཐོག་མར་ཕྱི་
མཚམས་བཅད་དེ། རང་གི་གནས་ཁང་དེའི་ཕྱི་ནང་གི་སྒོར་རམ། གཞན་དུའང་རུང་སྟེ།
མཐོ་ལ་སོགས་པས་བར་བཅད་དེ། དེ་ལས་ཕན་ཚུན་མི་འདའ་བར་དམ་བཅའ། དེ་ནས་
ནང་མཚམས་གཅད་པ་ནི། བསྐྱེད་རིམ་ལམ་དུས་སོགས་རྣལ་འབྱོར་སྔོན་དུ་བཏང་ནས།
མདུན་གྱི་ནམ་མཁར་རྩ་བརྒྱུད་ཀྱི་བླ་མ། ཡི་དམ་མཁའ་འགྲོ །ཆོས་སྐྱོང་སྲུང་མ་བཅས་
སྤྱན་དྲངས་ལ་གསོལ་བ་བཏབ་ཅིང་། སྲུང་མའི་ཚོགས་དང་འབྱུང་པོའི་ཚོགས་ལ་ཆ་གསུམ་
ཚར་གསུམ་ལ་སོགས་པ་གཏང་སྟེ། དང་པོར་ཞི་བའི་སྒོ་ནས་ཕྲིན་ལས་གསོལ། ཐ་མའི་ཚེ་
ཞི་བས་མ་སོང་བའི་བགེགས་གདུག་པ་ཅན་རྣམས་ལ་དྲག་པོས་བསྐྲད་དེ་བདེན་བརྡར་
སོགས་བརྗོད་ཅིང་། གཏོར་མ་གཏོང་བ་དང་བསྟུན་ཨཏྟཱ་དང་སུམྦྷ་སོགས་བརྗོད་དེ་ཡུངས་
302
ས



བསྙེན་པ་གསུམ་གྱི་ལག་ལེན་གསུང་ངག་བེའུ་བུམ།
ཀར་ལ་སོགས་པས་བྲབ། གུ་གུལ་ལ་སོགས་པའི་དུད་པ་བཏང་སྟེ། ཡུངས་ཀར་སོགས་རེ་
རེའང་རྡོ་རྗེ་ཡེ་ཤེས་ཀྱི་མེ་དཔུང་འབར་བཞིན་པར་བསམས་ནས་འཕངས་པས་ལོག་འདྲེན་
ཐམས་ཅད་ཕྱེ་མར་བཏང་། ལྷག་མ་གང་དག་བསྐལ་པའི་བར་དུ་རྒྱ་མཚོའི་ཕ་རོལ་དུ་
བསྐྲད་པས་ཕྱི་མིག་ཙམ་ཡང་བལྟ་མི་ནུས་པར་གྱུར་སོང་སྙམ་དུ་བསམ་ཞིང༌། རང་གི་
གནས་ཁང་དེ་ཉིད་རྡོ་རྗེའི་ས་གཞིར་ར་གུར། ཕྱི་རོལ་ཡེ་ཤེས་ཀྱི་མེ་དཔུང་འབར་བའི་ནང་
དུ་ཆུག་སྟེ། བར་ཆད་གང་གིས་ཀྱང་མི་ཚུགས་པར་གྱུར་སོང་སྙམ་དུ་ཐག་གཅད་པའོ། ། དེ་
ནས་དེའི་ཉིན་དངོས་གཞི་ཚིམ་པ་དྲུག་ཆ་མཐུན་པར་ཚང་བའི་ཚོགས་ཀྱི་འཁོར་ལོ་བྱ། དེ་
ཙམ་མ་གྲུབ་ནའང་། བླ་མ་དཀོན་མཆོག་ལ་མཆོད་པ་དང་། མཁའ་འགྲོ་ཆོས་སྐྱོང་ལ་
བསྐང་གཏོར་སོགས་བཤམས་ལ། རང་གི་རྣལ་འབྱོར་སྔར་འཁྱུད་ལས་མི་ཞན་པས་
བསྒྲུབས་ནས། བླ་མ་དཀོན་མཆོག་ལ་གསོལ་བ་གདབ་ཅིང་། མཁའ་འགྲོ་ཆོས་སྲུང་ལ་
བསྐང་བཤགས་སོགས་ཀྱིས་ཐུགས་མཉེས་པ་ཞིག་ངེས་པར་བྱ་བ་ཡིན་ཏེ། མཚམས་
གཅད་པའོ། །
༈ གསུམ་པ་སྔོན་འགྲོ་དངོས་ནི། དེ་ལྟར་མཚམས་བཅད་པའི་ཕྱི་དེ་ཉིན་ནས་
བརྩམས་ཏེ་རབ་ཞག་བདུན། འབྲིང་ཞག་ལྔ། ཐ་ན་ཞག་གསུམ་དུ་བླ་མའི་རྣལ་འབྱོར་ཉིད་
ལ་འབད་དེ། དེའང་ཐུན་བཞིའི་ངེས་པས་གཏང་། མཆོད་ཁ་གསོས་ཏེ། རང་གི་ཆགས་
མེད་ཀྱི་རྣལ་འབྱོར་རྣམས་ལེགས་པར་བསྒྲུབ། དེ་ནས་བླ་མའི་རྣལ་འབྱོར་ཚུལ་བཞིན་དུ་
བླངས་ཏེ། རྩ་བའི་བླ་མའི་བསྟོད་པ་བརྒྱ་སྟོང་ལ་སོགས་པར་བཟླ། སྐབས་སུ་བླ་མ་དམ་
པའི་བརྒྱུད་འདེབས་ཀྱང་ཅི་རིགས་པར་བྱ་སྟེ། ཞེན་པ་སྤང་བ། དངོས་གྲུབ་བླང་བ་སོགས་
བྱེད། ཨཏྟཱ་ལ་སོགས་པའི་བཟླས་པ་རྒྱུན་ནམ། སྤར་ཆ་ཅུང་ཟད་བྱས་ཀྱང་རུང༌། ཐུན་དེ་ལ་
གཏོར་བསྔོ་རྒྱས་པ་དང་བསྐང་བཤགས་ལའང་འཚམས་པར་བྱ་སྟེ། བླ་མའི་རྣལ་འབྱོར་
གཙོ་བོར་བསྒྲུབ་བོ། །དེ་ནས་དེ་ལྟ་བུའི་ཚུལ་གྱིས་ཡིག་བརྒྱ་བཟླ། དེ་ནས་ཀྱང་དེ་ལྟ་བུའི་
303



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཚུལ་གྱིས་ཨུ་ཥའི་སྲུང་འཁོར་བྱ་སྟེ། དེ་ལྟར་ཞག་དགུའམ། བཅོ་ལྔ་འམ། ཉེར་གཅིག་གི་
བར་དུ་སྔོན་འགྲོ་གསུམ་ལེགས་པར་བསྒྲུབས་པས་ནི་བར་ཆད་ཞི་ཞིང་མཐུན་རྐྱེན་
འགྲིགས་པས། དངོས་གཞིའི་དགོས་དོན་གེགས་མེད་པར་བདེ་བླག་ཏུ་འགྲུབ་པ་ཡིན་
གསུང་ངོ༌། །
༈ དོན་གཉིས་པ་དངོས་གཞི་ལ། རྗེ་བཙུན་བླ་མས་ཇི་ལྟར་གསུངས་པ་རྣམས།
རང་གི་བློ་མི་འཁྲུལ་བའི་ཕྱིར་དོན་གསུམ་དུ་བསྡུས་ཏེ། བསྙེན་པ་གསུམ་གྱི་རྣམ་དབྱེ་
བཤད་ཡམ་དུ་དགོད་པ། ཐུན་བཞི་རྒྱས་བསྡུས་ལག་ལེན་དུ་བསྟན་པ། དམིགས་པ་རྣམས་
ཀྱི་ཉམས་ལེན་གནད་དུ་དྲིལ་བའོ། །དང་པོ་ནི། སྤྱིར་བསྙེན་པའི་སྐད་དོད་ཨུ་པ་ཞེས་པ་
མཉེས་པའམ། ཉེ་བ་ལ་འཇུག་པས། ལྷག་པའི་ལྷའི་ཐུགས་རྒྱུད་བསྐུལ་ནས་དངོས་གྲུབ་
ལ་ཉེ་བར་གྱུར་པའོ། །འདི་སྒྲུབ་པའི་གྲངས་ནི། རྒྱུད་དེ་ལས། བཅོ་ལྔ་མན་ཆད་གྲངས་
རྣམས་ལ། །སྤྱིར་ནི་ཡི་གེ་དུ་ཡོད་ལ། །དེ་སྙེད་འབྲུ་འབུམ་བཟླས་བརྗོད་བྱ། །ཡི་གེ་སུམ་
ཅུ་སོ་གཉིས་ལ། །སུམ་འབུམ་བཟླས་བརྗོད་བྱ་བར་བཤད། །དེ་བས་ཡི་གེ་མང་བ་ལ། །
སྔོན་དུ་བསྙེན་པ་ཁྲི་བྱའོ། །ཞེས་གསུངས། བྱ་རྒྱུད་ལེགས་གྲུབ་ལས། འབྲུ་གཅིག་ནས་
བཅོ་ལྔའི་བར་ལ་འབྲུ་འབུམ། བཅུ་དྲུག་ནས་སོ་གཉིས་ཀྱི་བར་ལ་འབུམ་ཕྲག་གསུམ། སོ་
གསུམ་ནས་གྲངས་མེད་ཀྱི་བར་ལ་ཁྲི་ཕྲག་གཅིག་ཅེས་བཤད་མོད་འདིར་རྗེ་བཙུན་ས་སྐྱ་
པའི་ལུགས་ཀྱི་རྗེ་བཙུན་རྩེ་མོའི་དབང་ཆུ་ལས། མཚན་མའི་བསྙེན་པ་རབ་འབྲིང་ཐ་
གསུམ། དུས་ཀྱི་བསྙེན་པ་དེ་ལྟར་གསུམ། གྲངས་ཀྱི་བསྙེན་པ་རབ་འབྲིང་ཐ་གསུམ་དུ་
མཛད་ནས། མཚན་བསྙེན་རབ་ནི། ཡི་དམ་ལྷས་དངོས་གྲུབ་ཀྱི་གནང་བ་ཐོབ་པ་དང་། རྡོ་
རྗེ་དྲིལ་བུ་ནམ་མཁར་འཇོག་ནུས་པ། འབྲིང་རྨི་ལམ་དུ་གནང་བ་ཐོབ་པ། ཐ་མ་བླ་མས་
གནང་བ་ཐོབ་པའམ། ཉམས་སྣང་དུ་ཐོབ་པ།
དུས་བསྙེན་གསུམ་ནི། རིམ་བཞིན་ལོ་དྲུག་ནས། ཟླ་བ་དྲུག་དང་། ཞག་བདུན་ནོ། །
30-4



བསྙེན་པ་གསུམ་གྱི་ལག་ལེན་གསུང་ངག་བེའུ་བུམ།
གྲངས་བསྙེན་ནི། དཀྱིལ་འཁོར་བདག་པོའི་བཟླས་པ་འབུམ། །དཀྱིལ་འཁོར་ཅན་གྱི་དེ་
བཞིན་ཁྲི། །ཞེས་གཙོ་བོ་ལ་བཞི་འབུམ། འཁོར་ལ་བཞི་ཁྲི། འབྲིང་གཙོ་བོ་ལ་བཞི་ཁྲི།
འཁོར་ལ་བཞི་སྟོང་། ཐ་མ་གཙོ་བོ་ལ་བཞི་སྟོང་། འཁོར་ལ་བཞི་བརྒྱ་ཡིན་ནོ་ཞེས་བཤད།
རྗེ་བཙུན་རིན་པོ་ཆེའི་གླེགས་བམ་དུ། མཚན་བསྙེན་རབ་ཡི་དམ་གྱིས་དངོས་སུ་གནང་བ་
ཐོབ་པ། འབྲིང་རྡོར་དྲིལ་ནམ་མཁར་འཇོག་ནུས་པ། ཐ་མ་རྨི་ལམ་དུ་གནང་བ་ཐོབ་པ།
དུས་བསྙེན་རབ་ཟླ་དྲུག །འབྲིང་ཟླ་གསུམ། ཐ་མ་ཞག་བདུན་ཡིན་ཞིང་། གྲངས་སྔར་དང་
འདྲ་བ་ཡིན་ལ། དེ་དག་ལས་མཚན་མའི་བསྙེན་པ་རབ་འབྲིང་ཐ་གསུམ། དུས་དང་གྲངས་
ཀྱི་བསྙེན་པ་རབ་ཚད་གཉིས་ཏེ། དེ་དག་གང་ཡང་རུང་བས་གཞི་བསྙེན་དུ་རུང་ལ། དུས་
དང་གྲངས་ཀྱི་འབྲིང་ཐ་གཉིས་ནི་ཁ་གསོ་ཙམ་ལས་གཞི་བསྙེན་དུ་མི་རུང་ཞིང་། བསྙེན་པ་
ཐ་མ་རྫོགས་ཀྱང་། བླ་མས་བྲིས་ཤིག་ཅེས་ལུང་བསྟན་ན་འབྲི་རུང་བར་བཤད། དེ་ལྟར་མི་
མཐུན་པའི་ཆ་ཤས་ཅུང་ཟད་བྱུང་བ་ལས། མཚན་བསྙེན་རབ་འབྲིང་ཐ་མ་གསུམ་པོ་གང་ལ་
གཟུང་ཡང་འགལ་བ་མེད། ཐམས་ཅད་གཞི་བསྙེན་དུ་དོན་མཐུན་པས། དུས་བསྙེན་ཟླ་བ་
དྲུག་ལ་གྲངས་བསྙེན་རབ་ཚད་ངེས་པར་འཁྱོལ་བས། དེ་འབྲིང་དུ་བྱས་ནས་གཞི་བསྙེན་
མཐར་ཕྱིན་མིན་པར་འཆད་པ་ཅུང་ཟད་མི་བདེ་གསུངས། གང་ལྟར་ཡང་ཡི་དམ་གྱིས་
གནང་བ་དངོས་སུ་ཐོབ་ཅེས་བྱ་བ། སྐུ་གསུང་ཐུགས་ཀྱི་གནང་བ་མཐོང་ཐོས་དྲན་རེག་ལ་
མངོན་པ་གང་ཡང་རུང་བ་ལ་བྱའི། ལས་འདི་དང་འདི་འདྲ་བ་གྱིས་ཤིག་ཅེས་པའི་བཀའ་
གནང་ཐོབ་པ་རང་མཐའ་གཅིག་ཏུ་མི་དགོས། ཉམས་དང་རྨི་ལམ་དུའང་ལན་རེ་ཙམ་བྱུང་
བས་མི་ཆོག །ལན་དུ་མའི་བར་དུ་བརྟན་པ་ཐོབ་པ་ཞིག་དགོས། །
བླ་མའི་གནང་བ་ནི། མངོན་ཤེས་སམ། མིན་ནའང་རང་ལ་བླ་མ་ཡི་དམ་གོང་མས་
ལུང་བསྟན་པའམ། མིན་ནའང་། བསྟན་ལ་ཕན་གནོད་ཀྱི་དགག་དགོས་ཁྱད་པར་ཅན་
གཟིགས་ནས་བཀའ་གནང་ཐོབ་པ་ཞིག་ལ་བྱའི། ཅི་ཐོད་སྤྱི་བརྟོལ་ཏུ་སྨྲས་པ་ལ་ཚད་མར་
3(05



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
མི་རུང་གསུང་། དེ་དག་ལས་གཞན་པ། འཕགས་པ་རིན་པོ་ཆེས་གཙོ་བོ་ལ་རྩ་སྔགས་
འབུམ་ཕྲག་བརྒྱད། སྙིང་པོ་འབུམ་ཕྲག་བཅུ་གསུམ། ཉེ་སྙིང་འབུམ་ཕྲག་བཅུ་དྲུག །ལྷ་མོ་
རྣམས་ལ་ཁྲི་ཕྲག་བརྒྱད་བརྒྱད་བཟླ་བ་སོགས་སྒྲུབ་ཐབས་ལས་བཤད་པ་དང༌། ཡང་
འཕགས་པའི་དྲིས་ལན་འགའ་ཞིག་ལས། དེ་ཝ་པི་ཙུའི་བསྙེན་ཆེན་འཁྱོལ་ན་རྩ་སྔགས་ལ་
མ་གྲུབ་ཀྱང་རུང་ཞིང་། ཀནྟཱརའི་བསྙེན་པ་འདིར་བྱ་མི་དགོས་པར་བཤད་པ་སོགས་ཡོད་
ནའང་། འདིར་གོང་མ་ཉིད་ཚད་མར་བྱའོ། །དེས་ན་དེ་དག་གིས་ནི་བཤད་ཡམ་ཙམ་དུ་
ཤེས་པར་བྱ་བ་ཡིན་ནོ། །
༈ གཉིས་པ་ལག་ལེན་ལ་སྦྱར་བ་ནི། ཐུན་ཚད་གྲངས་ཇི་ལྟར་བྱ་སྙམ་ན། གང་
དག་ཐུན་ཙམ་བྱས་ནས་གཞིའི་བསྙེན་པ་འདི་ཉིད་སྒྲུབ་པའང་ཡོད་མོད། བརྒྱུད་པ་འདིས་
ཐུན་བཞི་ཁོ་ནས་བསྒྲུབ་པ་ཕྱག་ལེན་ཡིན་ལ། དེའང་ཐོར་ཐུན་སྲོད་ཐུན་གཉིས། སྔ་ཐུན་
དགོང་ཐུན་གཉིས་ཏེ། དེ་ལ་ཐོ་རངས་ནམ་གྱི་བརྒྱད་ཆའམ། ཇི་ལྟར་འོས་པ་ལ་ལྡང་བའི་
རྣལ་འབྱོར་བྱས་ཏེ། སྐྱབས་འགྲོ་ནས། རིམ་པ་གཉིས་ཀྱི་རྣལ་འབྱོར་ལ་ཚུལ་བཞིན་
ཞུགས་ཏེ། བཟླས་པའི་གྲངས་སྟོང་ངམ། ལྔ་བརྒྱ་སོགས་ཇི་ལྟར་འོས་པས་ཐུན་ཚད་བྱ།
རྗེས་ལྷ་བསྡུས་ཏེ། གཏོར་མའི་རྣལ་འབྱོར་ཚུལ་བཞིན་བྱས་ནས། ཁ་ཟས་ཀྱི་རྣལ་འབྱོར་
དང༌། གཞན་ཡང་ཐུན་མཚམས་ཀྱི་བྱ་བ་ཇི་ལྟར་འོས་པ་བྱ། དེ་ནས་སྔ་ཐུན་གྱི་རིམ་པ་ལ་
ཞུགས་ཏེ་སྔ་མ་བཞིན། དེ་ནས་དགོང་ཐུན་དང་སྲོད་ཐུན་ཡང་སྐྱབས་འགྲོ་ནས་གཏོར་
བསྔོའི་བར་ཚུལ་བཞིན་བྱ། ཐུན་མཚམས་སུ་རང་གི་ཆགས་མེད་ཀྱི་དགེ་སྦྱོར་གཞན་ཡོད་
ནའང་ཅུང་ཟད་རེ་བྱ་གསུང་། འདི་དག་གི་ཚེ། བསྡུ་བའི་རིམ་པ་ཐུན་མོང་བའི་སྲུང་འཁོར་
བར་ཆད་བསྲུང་བའི་དོན་དུ་མི་བསྡུ་བར་ཡང་དང་ཡང་དུ་གསལ་གདབ་ཅིང་གཞག །ཐུན་
མོང་མིན་པའི་སྲུང་འཁོར་དང་། གཞལ་ཡས་ཁང་བསྡུའམ་མི་སྡུད་རང་གི་ཉམས་ལེན་དུ་
གང་བདེར་བྱ། ལྷ་མོ་བརྒྱད་བསྡུས་ནས་ཐུན་མཚམས་ཀྱི་བྱ་བ་བྱེད་པ་ཡིན་ནོ། །དེའང་
、ས་
306



བསྙེན་པ་གསུམ་གྱི་ལག་ལེན་གསུང་ངག་བེའུ་བུམ།
ཐུན་བཞི་པོ་དེ་སྤྱིར་ཆ་སྙོམས་ཞིང་ཐང་ལྷོད་མེད་པ་ཞིག་མཚམས་པ་ཡིན་ནའང་། ཉིན་
མཚན་གྱི་ཆ་རིང་ཐུང་དང༌། ནམ་ཟླའི་དུས་ཚོད་དང་། སྒྲུབ་པ་པོའི་ཁམས་གཤིས་དང་། བློ་
རིག་དང་ཅུང་ཟད་བསྟུན་པའི་ཐུན་སྔ་ཕྱི་ལ་དབྲི་བསྐྱེད་ཇི་ལྟར་འོས་པ་བྱ། འོན་ཀྱང་ཞག་
གི་བར་དུ་ཤན་ནུར་མ་ཤོར་བའི་སྒོས་རྩིས་འགྲིགས་པར་བྱ། དེའང་མཚམས་ཀྱི་མགོ་
མཇུག་བར་གསུམ་དུ་དགེ་སྦྱོར་ནས་འདྲའི་ཚུལ་དུ་བྱ་བ་ཡིན་ཏེ། མགོར་ཧང་འཇུར་དྲག་ན་
ལུས་སེམས་དང་ཏིང་ངེ་འཛིན་འགྲས་ནས་བར་ཆད་དུ་འགྱུར་བའི་སྐབས་སྲིད། མཇུག་
ཏུའང་ཧོབ་གྲོལ་མི་བྱ་བར་ཐོག་མ་ནས་གོང་འཕེལ་དུ་བསྐྱེད། བར་དུ་ཐང་ལྷོད་མེད་པར་
བསྒྲིམ། མཐར་ཅུང་ཟད་ཕྲི་ནས་བྱེད་པ་ཡིན་ཏེ། དེའང་བསྙེན་པའི་གྲངས་ཅུང་ཟད་ཕྲི་
ནས། མཁའ་འགྲོ་ཆོས་སྐྱོང་ལ་གཏང་རག་གི་ཚུལ་དུ་མཆོད་གཏོར་གྱི་རྣལ་འབྱོར་གང་
རྒྱས་དང་། ཁྱད་པར་གུར་མགོན་གྱི་སྔགས་རིག་སྔགས་ཐུང་གང་མང་བཟླ་བ་ཡིན་ནོ། །
དེ་ལྟར་ཕྱི་ནང་གི་བསྐྱེད་རིམ། ལམ་དུས་གཏོར་མ་དང་བཅས་པ་ཐུན་བཞིར་བསྟར་
ལ་བརྒྱུས་པའི་ཚེ། བསྙེན་པའི་གྲངས་ལ་ཡུན་རིང་དུ་མ་ཐོགས་པར་འགྱུར་བས་ཇི་ལྟར་བྱ་
སྙམ་ན། དགག་དགོས་དང་ལྡན་པས་རྒྱས་བསྡུས་ཀྱི་རྣམ་དབྱེ་ཤེས་པར་བྱ་སྟེ། སྒྲུབ་
ཐབས་སྔོན་འགྲོ་ཐུན་མོང་བ་གསུམ་ལས། སྐྱབས་འགྲོ་ཚར་གསུམ་མམ། བདུན་ནམ།
ཉེར་གཅིག །སེམས་བསྐྱེད་ནི་ཚར་གསུམ་ཁོ་ན་ཡིན་པས་དབྱེ་བ་མེད། རྡོར་སེམས་བསྒོམ་
བཟླས་བྱེད་ན་ཉེར་གཅིག་ལས་མི་ཉུང་བར་དགོས་ནའང་། མ་བྱས་ཀྱང་རུང་བས་དོར་
བས་ཆོག །ཐུན་མོང་མིན་པའི་སྔོན་འགྲོའི་གསེབ་ནས་ཐུན་མོང་མིན་པའི་སྲུང་འཁོར་ཙམ་
གཞག །སྡོམ་གཟུང་ནི་ལམ་དུས་དང་རྟེན་འབྲེལ་བའི་ཚེ་མེད་དུ་མི་རུང་བ་ཡིན་པས་
གཞག་ཏུ་མི་རུང༌། སྒྲུབ་ཐབས་དངོས་གཞིའི་ཚེ། ཐོར་ཐུན་ལྟ་བུ་གཅིག་རྫོགས་པར་
བསྒྲུབས་ནས། རྗེས་བསྡུ་བའི་ཚེ། ལྷ་མོ་བརྒྱད་བསྡུས་ནས། སྲུང་འཁོར་གཞལ་ཡས་ཁང་
གདན་བཅས་མི་སྡུད་པར་གཞག །ཐུན་རྗེས་མའི་ཚེ་སྲུང་འཁོར་གཞལ་ཡས་ཁང་གདན་
307



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
བཅས་ཀྱི་ནང་དུ། རང་ཉིད་གཙོ་བོ་ཡབ་ཡུམ་སྐད་ཅིག་གིས་འཁོད་ཐུགས་ཀ་ནས་ལྷ་མོ་
བརྒྱད་སྤྲོས་ཏེ་གདན་སོ་སོར་དགོད། དེ་ལ་སྐྱེ་མཆེད་བྱིན་རླབས། ཡེ་ཤེས་པ་སྤྱན་འདྲེན།
དབང་བསྐུར་རྒྱས་གདབ་ཙམ་བྱས་ནས། བཟླས་པ་དངོས་གཞི་ལ་འཇུག་པའི་ཚུལ་དུ་
བསྡུས་ནས་བྱེད་དེ། འདི་ནི་ཤཱནྟི་པའི་ལུགས་ལྟར་བྱས་པ་ཡིན་གསུང་། རྣལ་འབྱོར་དབང་
ཕྱུག་གི་ལམ་སྲོལ་ལས་བྱོན་པའི་དབྱེ་བསྡུ་རྒྱས་པ་འདིར་མི་གསུང་། རྗེས་གཏོར་མ་ལ་
རབ་ཐུན་བཞི་ཀར་རྒྱས་པ། འབྲིང་སྲོད་ཐོར་གཉིས་ལ་རྒྱས་པ། ཐ་ནའང་སྲོད་ཐུན་ལ་རྒྱས་
པར་བྱེད་པ་ཡིན་ལ། དེ་ལྟར་མ་གྲུབ་པར་བསྡུ་དགོས་པ་བྱུང་བའི་ཚེ། བྱིན་རླབས་རྒྱས་པ་
ནས་འབྱུང་པོ་བརྒྱད་གསུམ་ཉེར་བཞིའི་གཏོར་འབུལ་བར་དཀྱུས་བཞིན་ལ། གུར་གྱི་
མགོན་པོའི་དམ་ཚིག་པ་དྲན་པ་ཙམ་བྱ། ཡེ་ཤེས་པ་གཞུག །དམ་གཞག་གཏོར་འབུལ་
སོགས་ཚུལ་ལྟར་བྱེད། འདིའི་སྐབས་ཐམས་ཅད་དུ་སྔགས་ཀྱི་བཟླས་པའི་ཚེ། སྔགས་ཕྲེང་
གི་འོད་ཀྱིས་མཆོད་སྤྲིན་བསམ་གྱིས་མི་ཁྱབ་པས་གུར་མགོན་ཐུགས་མཉེས་ཤིང་ཕྲིན་ལས་
ཐམས་ཅད་བསྒྲུབ་པར་བསམ་པ་ཡང་ཡང་གསལ་གདབ། གཏོར་བསྔོ་གཞན་རྣམས་མི་
བྱེད་པའོ། །དེ་ལས་ཀྱང་བསྡུས་པར་བྱེད་ན། གཏོར་མ་བྱིན་རླབས་མཁའ་འགྲོ་སྤྱི་གཏོར་
ལྟར་བསྡུ། གཏོར་མའི་སྟེང་དུ་ཆོས་འབྱུང་པདྨ་སུམ་རིམ་དང་བཅས་པ་བསྐྱེད། དམ་ཚིག་
པ་དྲན་པ་ཙམ་བྱ། སྙིང་ག་ནས་འོད་ཟེར་འཕྲོས། བརྒྱད་གསུམ་ཉི་ཤུ་རྩ་བཞིའི་ཡེ་ཤེས་པ་
སྤྱན་དྲངས་ནས་སོ་སོར་བཀོད་དེ་གཏོར་མ་དབུལ། གུར་མགོན་ལ་ནི་སྔ་མ་ལྟར་བྱ།
གཏོར་བསྔོ་གཞན་རྣམས་མི་བྱེད་པའོ། །གཏོར་བསྔོ་ཤིན་ཏུ་བསྡུ་ན་ག་ཡའི་ལུགས་ལྟར་
བྱེད་དོ། །དེ་ལྟར་བྱེད་པའི་སྐབས་ཐམས་ཅད་དུ། ཕུན་སུམ་ཚོགས་པའི་ཡན་ལག་གི་ཞལ་
གྱི་གདམས་པ་འདི་དག་ཀྱང་དྲན་པར་བྱ་སྟེ། མཚམས་གཅད་པ་ནས་མ་གྲོལ་གྱི་བར་དུ་མི་
ཚིག་གཞན་གྱིས་བར་མ་ཆོད་པ། མལ་གྱི་དྲོད་མ་ཡལ་བ། རྣམ་རྟོག་རྒྱ་འབྱམས་ཀྱིས་རྒྱུད་
མ་དཀྲུགས་པ། ལུས་ངག་གི་རྣམ་པ་གཞན་གྱིས་མ་ཐོས་ཤིང་མ་མཐོང་བར་སྒོ་གསུམ་རྩེ་
308



བསྙེན་པ་གསུམ་གྱི་ལག་ལེན་གསུང་ངག་བེའུ་བུམ།
གཅིག་པས་བརྩོན་འགྲུས་གནད་དུ་ཕོག་ངེས་པར་བྱ་སྟེ། དངོས་གྲུབ་མྱུར་བའི་གནད་ཡིན།
གཞན་ཡང་གདོང་གི་དྲི་མི་འཁྲུ། སྒྲ་མི་བཞར། སེན་མོ་མི་གཅོད་དེ། ཕྱི་ནང་གི་རྟེན་འབྲེལ་
གྱི་གནད་ཅིག་ཡོད་པ་ཡིན་གསུང་། བྱེ་བྲག་མི་དགོས་ཁ་མེད་ཀྱི་གནད་ནི་འདི་ཡིན་ཏེ།
མཚམས་འོག་ན་མིན་པའི་མིས་རང་གི་སྐད་ཐོས་པའམ། གཟུགས་མཐོང་ན་མཚམས་རལ་
བར་འགྱུར་བས། དེའང་དེའི་ཤུགས་ཀྱིས་ནང་དུ་རོལ་མོའི་སྒྲ་ཙམ་ཡང་མི་བྱ་སྟེ། དེ་ལས་
ཀྱང་མཚམས་རལ་བའི་ཆ་ཤས་ཤིག་སྲིད་པས་ཐུན་ལ་ཞུགས་ནས་ཐུན་མཚམས་ལ་མ་
ཞུགས་པའི་བར་དམིགས་བསལ་རེ་ཙམ་མ་གཏོགས་བཟའ་བཏུང་མི་བྱ། དམིགས་པ་ལ་
སེམས་རྩེ་གཅིག་ཏུ་བྱའོ། །འདི་དག་ནི་བཤད་ཡམ་ཙམ་མ་ཡིན་པར་ལག་ལེན་གྱི་མཐིལ་
བསྟན་པ་ཡིན་ནོ། ། །
༈ གསུམ་པ་དམིགས་པ་རྣམས་ཀྱི་ལག་ལེན་དྲིལ་ཏེ་བསྟན་པ་ནི། འདིར་བཟླ་བྱའི་
སྔགས་ནི། ཡབ་ཀྱི་རྩ་སྔགས། སྙིང་པོ། ཉེ་སྙིང་སྟེ་གསུམ། འཁོར་ལྷ་མོ་བརྒྱད་ཀྱི་ས་བོན་
གྱི་སྔགས་རྣམས་ཡིན་ལ། ཡབ་ཀྱི་ང་རྒྱལ་གྱིས་ཡུམ་གྱི་བསྙེན་པའང་ལྷན་ཅིག་ཏུ་སྒྲུབ་ན་
ཡུམ་གྱི་ས་བོན་གྱི་སྔགས་ཀྱང་བཞི་འབུམ་བཟླ། ཡུམ་གྱི་ང་རྒྱལ་གྱིས་ཟུར་དུ་བྱེད་འདོད་ན་
འདིར་དེ་བཞི་འབུམ་མི་དགོས། ཁ་ཅིག་ཀཏྟཱ་རིའི་སྔགས་འདི་རྡོ་རྗེ་གྲི་གུག་གི་ལས་སྦྱོར་
བྱེད་པའི་ཚེ་ཁོ་རང་གི་བསྙེན་པ་ཟུར་དུ་བྱེད་པ་ཡིན་གྱི། འདིར་མི་དགོས་པར་འཆད་ཀྱང་།
བརྒྱུད་པ་འདི་པས་སྔགས་དེ་ཡབ་ཀྱི་ཉེ་སྙིང་དུ་བྱས་ནས་འདིར་ངེས་པར་ཁོ་ནར་བྱེད་དེ།
དེའང་གཙོ་བོ་དང་འཁོར་སོ་སོར་བྱེད་པའང་རུང་མོད། འདི་ལྷན་ཅིག་ཏུ་བྱེད་པའི་ལུགས་
ལྟར་ན། རྩ་སྔགས་དང་སྙིང་པོ་གཉིས་འབུམ་ཕྲག་བཞི་རེ་འགྲོ་དགོས་པས། ཐུན་གང་དང་
གང་ལ་རྩ་སྔགས་སྟོང་ངམ། ལྔ་བརྒྱ་ལ་སོགས་པ་དུ་ཙམ་སོང་བའི་གྲངས་དང་མཉམ་པར་
སྙིང་པོའང་བཟླ། དེ་ནས་ཉེ་སྙིང་དང་ཡུམ་གྱི་ཕྲེང་སྔགས། ལྷ་མོ་བརྒྱད་ཀྱི་སྔགས་རྣམས་
དེ་གཉིས་གང་སོང་བའི་བཅུ་ཆ་རེ་བཟླས་པས། མཐར་གཙོ་འཁོར་ཐམས་ཅད་ཀྱི་གྲངས་
309



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
དུས་མཉམ་དུ་འགྲིགས་པ་ཡིན་ནོ། །དེའང་སྙིང་པོ་བཞི་འབུམ་དགོས་པའི་ཤེས་བྱེད་ཁ་
སྐོང་སྦྱིན་སྲེག་གི་ཚེ་ལྷ་སྔགས། རྫས་སྔགས། ལས་སྔགས་གསུམ་ཡོད་པའི་ལྷ་སྔགས་གང་
བཟླས་པ་དེའི་བཅུ་ཆའི་སྦྱིན་སྲེག་སོང་ན་སྔགས་ཀྱི་ནུས་པ་འབྱུང་བྱེད་དམ། ཁ་སྐོང་གི་
སྦྱིན་སྲེག་ཏུ་འགྱུར་བ་ཡིན་ཞིང་། དེའི་ལྷ་སྔགས་ལ་སྙིང་པོ་ཉིད་བཟླ་བ་ལས་རྩ་སྔགས་ཟློ་
མི་ཐུབ་པ་ཡིན་པས་གནད་དེ་གོ་བའི་ཕྱིར་དང་། གཞན་དུ་ན་ཞི་བའི་སྦྱིན་སྲེག་ཙམ་ལས་
སྔགས་ཀྱི་ནུས་པ་འབྱུང་བྱེད་དུ་མི་འགྱུར་བའི་ཕྱིར་རོ། །དེ་ལྟར་དེ་དག་ངེས་པར་བྱས་ནས།
བཟླས་པའི་དམིགས་པ་ལ་སེམས་འཛིན་པ་ཉིད་ཉམས་བླང་གི་གཙོ་བོ་ཡིན་པས། འདི་
ཉམས་སུ་ལེན་པ་ལ་སྤྱིར་བཟླས་པའི་རྣམ་གྲངས་མང་ཡང་གཙོ་བོ་གསུམ་པོ་འདིར་འདུ་སྟེ།
འཁོར་བའི་དམིགས་པ། བཀོད་པའི། སྤྲོ་བསྡུའི་དམིགས་པ་གསུམ་པོ་འདིར་འདུས་པ་
ལས། བཀོད་པའི་བཟླས་པ་ནི། སྙིང་གར་ས་བོན་གང་ཡིན་པའི་མཐར་གཡས་སྐོར་དུ་
སྔགས་བཀོད་ནས་བཟླ་བ་སྟེ། འདི་ཉིད་མན་ངག་ལུགས་ཀྱི་སྐབས་འདི་དང་འདིར་བཤད་
བྱ་བ་མེད་པས། འདི་ནི་འཁོར་བའི་དམིགས་པ་ལ་སྤྲོ་བསྡུའི་དམིགས་པས་བརྒྱན་ནས་
བྱེད་པ་ཡིན་ཏེ། འདི་ལ་གསུམ། སྟོད་གེགས་མི་འབྱུང་བར་བྱ་བའི་ཕྱིར་རླུང་བརྟན་པའི་
བཟླས་པ་ཚུར་འཁོར། སྨད་གེགས་མི་འབྱུང་བར་བྱ་བའི་ཕྱིར་ཁམས་བརྟན་པའི་བཟླས་པ་
ཕར་འཁོར། དེས་ངལ་ཞིང་དུབ་པ་སྤང་བའི་ཕྱིར་དམིགས་པ་གཞན་བསྟན་པའོ། །དང་
པོ་ནི། ཡུམ་གྱི་ཐུགས་ཀའི་ཟླ་བའི་སྟེང་དུ་ཨ་ཡིག་བེཌཱུརྱའི་མདོག་ཅན་གྱི་ཀླད་ཀོར་ནས་
ཡར་སྔགས་ཀྱི་ཕྲེང་བ་ཐོལ་གྱིས་ཐོན། ཞལ་ནས་བྱུང་། ཡབ་ཀྱི་ཞལ་དུ་ཞུགས། མར་ཐལ་
ཏེ་སོང་། དབྱིབས་བརྒྱུད། རྡོ་རྗེའི་ལམ་ནས་ཐོན། ཡུམ་གྱི་མཁའ་ནས་ལམ་བརྒྱུད་དེ་ཨོཾ་
ཡིག་ལ་ཐིམ་ནས་སྔ་མ་བཞིན་འཁོར་བ་སྟེ། ཡུམ་གྱི་ས་བོན་སོ་སོ་ལ་ཐིམ་པའི་ཚེ་བདེ་སྟོང་
གི་ཉམས་ཕྱམ་ཕྱམ་སྐྱེས་པར་བསམ། སྔགས་ཕྲེང་གི་ཁ་དོག་ནི། སྤྱིར་ཞི་བ་ལ་དཀར་པོ།
རྒྱས་པ་ལ་སེར་པོ། དབང་ལ་དམར་པོ། དྲག་པོ་ལ་ནག་པོ། ཞེས་པ་ཙམ་ལས་མ་བཤད་པ་
310



བསྙེན་པ་གསུམ་གྱི་ལག་ལེན་གསུང་ངག་བེའུ་བུམ།
ཐུན་མོང་གི་ལས་བཞི་བསྒྲུབ་པ་ཙམ་ལ་དགོངས་པ་ཡིན། བྱེ་བྲག་མཆོག་གི་དམིགས་རྣམ་
རྗེ་བླ་མས་སྦས་ཏེ་གསུངས་པ་ནི། ལྷ་རང་རང་གི་མདོག་དང་མཚུངས་པ་སྟེ། འདིར་
བཻཌཱུརྱའི་མདོག་ཅན་ཉིད་ཡིན། མཆོག་ལ་སྔགས་ཀྱི་ཁ་དོག་དེ་ལྟར་ནའང་། ལྷ་དབང་དུ་
བྱ་བའི་ཕྱིར་སྔགས་ཕྲེང་གི་འོད་ཟེར་སྤྲོ་བ་ན་ཁ་དོག་དམར་བའི་མདངས་ཅན། རྣམ་པའམ་
དབྱིབས་ནི་ལྕགས་སྒྲོག་སྦྲེལ་མ་ལྟ་བུར་སྨྲ་བ་ཡིན་ཏེ། དེའང་འོད་ཟེར་ཁ་དོག་དང་
དབྱིབས་དེ་ལྟ་བུ་ཕྱོགས་བཅུ་རབ་འབྱམས་ཀྱི་ཞིང་ཐམས་ཅད་དུ་སྤྲོས་པས། བླ་མ་ཡི་དམ་
སངས་རྒྱས་བྱང་སེམས་ཐམས་ཅད་མངོན་སུམ་བཞིན་དུ་གསལ་བར་དམིགས། ཕྱི་སྣོད་
ནང་བཅུད་ཐམས་ཅད་ལ་ཕོག་པས། ཐམས་ཅད་དགྱེས་པ་རྡོ་རྗེའི་རང་བཞིན་དུ་གསལ་
བར་དམིགས། དེ་ནས་འོད་ཟེར་གྱི་སྣེ་ལ་མཆོད་པའི་རྫས་བསམ་གྱིས་མི་ཁྱབ་པ་སྤྲུལ་ཏེ་
མཆོད་པས་མཉེས་པར་བྱས། དེ་ནས་འོད་ཟེར་ལྕགས་སྒྲོག་གི་རྣམ་པ་ཅན་དེས། དེ་ཐམས་
ཅད་ཀྱི་སྐུ་གསུང་ཐུགས་ཡོན་ཏན་ཕྲིན་ལས་ཀྱི་བྱིན་རླབས་ནུས་མཐུ་ཐམས་ཅད་སིབ་སིབ་
བསྡུས་ནས། སྔགས་ཕྲེང་དང་རང་ཉིད་ལ་བསྟིམས་པས་རང་གི་དབང་དུ་འདུས་པར་
བསམ། དེ་ལྟ་བུའི་དམིགས་པ་ཐུན་གྱི་མགོ་མཇུག་བར་གསུམ་དུ་ཅི་རིགས་བྱེད་ཅིང་།
གཙོ་བོར་འཁོར་བའི་དམིགས་པ་བྱེད། སྔགས་བཟླ་བའི་ཚེ། རང་གི་ཞལ་བརྒྱད། ལྷ་མོ་
བརྒྱད། ཕྱོགས་བཅུ་རབ་འབྱམས་ཀྱི་བླ་མ་ཡི་དམ། སྣོད་བཅུད་ལྷར་ཤར་བ་སྟེ། ཐམས་
ཅད་ཀྱིས་ཀྱང་སྔགས་ཀྱི་སྒྲ་དི་རི་རི་ཟློ་བར་བསམ། དེ་ལྟ་བུའི་དམིགས་པ་ལ་རྩེ་གཅིག་ཏུ་
བྱས་པས། དགོས་པའི་གཙོ་བོ་མཆོག་གི་དངོས་གྲུབ་མྱུར་དུ་སྩོལ་ཞིང་། གནས་སྐབས་སུ་
རླུང་སྟོད་དུ་འཚང་བ་ལ་སོགས་པའི་སྟོད་གེགས་ཀྱི་རྣམ་པ་ཅུང་ཟད་ཀྱང་མི་འབྱུང་བ་ཡིན་
པས། གཙོ་བོར་འདི་བྱེད། དེ་ལྟར་བྱས་པས་སྨད་ནས་ཁམས་འཛག་པ་ལ་སོགས་པའི་
གེགས་བྱུང་སྲིད་པའམ། མིན་ནའང་ཅུང་ཟད་སྐྱོ་ན། དམིགས་པ་གཉིས་པ་དེ་ཉིད་བྱེད་པ་
ཡིན་ཏེ། གཞན་སྔ་མ་དང་འདྲ་བ་ལས། ཡབ་ཀྱི་ཧཱུྃ་ལས་སྔགས་ཕྲེང་བརྡོལ་ཏེ་ཞལ་ནས་
31 1
བ།



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཐོན། ཡུམ་གྱི་ཞལ་དུ་སོང་ནས་འཁོར་བའོ། །དེ་ལྟ་བུ་ཉེར་གཅིག་གམ། བརྒྱ་རྩའམ། ཐུན་
གཅིག་ལ་སོགས་པ་ཇི་ལྟར་འཚམས་པ་བཟླ། ཡང་སྟོད་རླུང་འཚང་བའམ། མིན་ནའང་
ཁམས་བསོས་ནས་སྔ་མ་བཞིན་བཟླ། །
༈ གསུམ་པ་ནི། ཟུང་འཇུག་གི་རྣལ་འབྱོར་པ་ལ་གེགས་ཆུང་། ཐབས་ཤེས་ཀྱི་
ཕྱོགས་སུ་ལྷུང་བའི་རྣལ་འབྱོར་པ་ལ་དམིགས་པ་སྔ་མ་བཞིན་གྱིས་ལུས་སེམས་དུབ་ཅིང་།
ཡིད་སུན་ནས་ཐབས་ཤེས་སོ་སོའི་ཕྱོགས་སུ་ལྷུང་བར་གྱུར་ན། རེ་ཞིག་ངལ་བསོའི་སླད་དུ་
རང་རང་གི་རིགས་དང་འཚམས་པར་བྱ་སྟེ། ཐབས་ལ་ཞེན་ན་རྟེན་དང་བརྟེན་པ་གསལ་
སེང་ངེ་བ་ཞིག་བཏབ་ལ། སྐུ་སྣང་སྟོང་ལ་སེམས་གཏད་དེ། ཉི་ཤུ་རྩ་གཅིག་དང་། བརྒྱ་རྩ་
སོགས་དང་། ཐུན་གཅིག་ལ་སོགས་པར་བཟླ། ཡང་སྔགས་ཀྱི་སྒྲ་རྣ་བར་གསལ་པོར་ཐོས་
པར་བྱས་ཏེ། སྒྲ་གྲག་སྟོང་ལ་སེམས་གཏད་དེ་སྔ་མ་ལྟར་བཟླ། ཤེས་རབ་ལ་ཞེན་ན་སྤྲོས་
མེད་ཀྱི་ངང་དུ་ཕྱམ་མེར་བཞག་ནས། ལྟ་བ་འཁོར་འདས་དབྱེར་མེད་ཀྱི་ངང་དུ་བཟླས་
བརྗོད་ཅི་རིགས་པར་བྱས་ལ། སླར་འཁོར་བའི་དམིགས་པ་སྔ་མའི་སྟེང་དུ་འཕོ་བར་བྱེད་
པའོ། །དེ་ལྟ་བུའི་དམིགས་པ་ཉེ་སྙིང་དང་ཡུམ་གྱི་ཕྲེང་སྔགས་སོགས་ལའང་འདྲ་ཞིང་།
འཁོར་རྣམས་ཀྱི་སྔགས་ལ་ནི་གཞན་ཐམས་ཅད་འདི་བཞིན་ལས། སྔགས་ཀྱི་ཁ་དོག་ལྷ་མོ་
སོ་སོའི་སྐུ་མདོག་དང་མཐུན་པའི་ལྷ་མོ་སོ་སོའི་སྔགས་ཀྱི་འོད་ཟེར་ལྷ་མོ་དེ་ཉིད་ལ་ཕོག་
པས་རང་གི་དབང་དུ་འདུས་པར་བསམ་པ་ཙམ་བྱེད། དེ་ཐམས་ཅད་ལ་ཇི་ལྟར་བཤད་པའི་
དམིགས་པ་གནད་དུ་སོང་ན་དངོས་གྲུབ་ཀྱི་མཚན་མ་རབ་འབྲིང་ཇི་ལྟར་འོས་པ་མི་འབྱུང་
མི་སྲིད། སེམས་རྒྱ་ཡན་གྱིས་དོན་མི་སྟོན་གསུངས་པས་ན་དམིགས་པ་འདི་ཉིད་ཉམས་
བླང་གི་གཙོ་བོར་བགྱིད་འཚལ་བར་ཞུ། །
༈ གསུམ་པ་རྗེས་ནི། གོང་དུ་བཤད་པ་ལྟར་ཧོབ་གྲོལ་མི་བྱ་བར་ཆ་རིམ་པས་ཕྲི་
ནས་བྱེད་པ་ཡིན་ཏེ། བརྗོད་ཟིན་ཏོ། །མདོར་ན་ཇི་སྐད་བཤད་པའི་དམིགས་རྣམ་དབྱེ་
HC
312



བསྙེན་པ་གསུམ་གྱི་ལག་ལེན་གསུང་ངག་བེའུ་བུམ།
བསྡུའི་རིམ་པ་ལ་བརྩོན་པར་བྱའི། དཔེ་རུལ་ལ་བལྟ་བ་སྐད་མ་དྲན། དགེ་སྦྱོར་གཞན་ལ་
བརྩོན་པ་སྐད་མ་བྱེད། ལས་འབྲས་སུན་མ་འབྱིན། བརྫུན་གྱིས་རང་གཞན་མ་བསླུ་བར་
རྩེ་གཅིག་གིས་རྣལ་འབྱོར་ལ་འབུངས། གལ་ཏེ་བར་ཆད་ཀྱི་རྣམ་པ་བྱུང་སྲིད་ནའང་བྱུང་
རྒྱལ་གྱི་གནད་དང་། བླ་མའི་རྣལ་འབྱོར་དང་། ཆོས་སྐྱོང་ལ་གཏོར་འབུལ་སོགས་ཀྱིས་ཅི་
རིགས་པར་བསལ་བར་བྱའོ། །དོགས་པའི་གཡང་དུ་ལྷུང་བར་མི་འཚལ། དངོས་གྲུབ་ཀྱི་
མཚན་མ་ཅི་ཤར་ཡང་། རེ་བའི་རི་བོ་ཆེར་མ་སྙེགས། མཐའ་ཐམས་ཅད་དང་བྲལ་བའི་ལྟ་
བའི་རྩིས་ཟིན་པར་གྱིས་ཤིག །ཅེས་རྗེ་བླ་མའི་ཞལ་གྱི་གདམས་པ་ཡིད་ལ་རབ་ཏུ་བརྟན་
པའོ། །འདིའི་མཚམས་སུ་ཁ་སྐོང་གི་སྦྱིན་སྲེག་བྱའོ། །འདི་ནི་ཞི་རྒྱས་ཀྱི་བསྙེན་པའི་ཚུལ་
ཏེ་རེ་ཞིག་རྫོགས།། །།
༈ གཉིས་པ་སྒྲུབ་པའི་བསྙེན་པ་ནི། འདི་ཉིད་ཁ་སྐོང་གི་སྦྱིན་སྲེག་དང་བཅས་པ་
གྲུབ་ནས། ཞི་རྒྱས་དབང་དྲག་ལ་སོགས་པའི་ཐོག་མར་ཁ་སྐོང་གི་ཚུལ་དུ་བྱེད་པ་སྟེ། འདི་
ལ་གོང་གི་སྔོན་འགྲོ་དེ་དག་ནི་མི་དགོས་ལ། དངོས་གཞི་བཟླས་པའི་གྲངས་དང་ཞག་
གྲངས་ཀྱི་ཚད་ནི་གོང་དུ་བཤད་པའི་འབྲིང་མཐའ་ཇི་ལྟར་འོས་པ་སྟེ། ཐུན་བཞིའི་དངོས་
གཞི་ལ་གཞན་ནི་སྔོན་མ་དང་འདྲ། བཟླ་ཚུལ་མི་འདྲ་བའི་ཁྱད་པར་ནི། འདིར་བུམ་བསྐྱེད་
དང་འབྲེལ་བ་སྟེ། དེའང་བུམ་བསྐྱེད་དངོས་དང་འབྲེལ་ན། བདག་བསྐྱེད་ཚར་ནས་བཟླས་
པ་མི་བྱེད་ཙམ་དུ་བུམ་པ་དངོས་སུ་བཤམ། ཆུ་བཞི་སྔོན་འགྲོའི་ཉེར་སྤྱོད་ལྔས་བསྐོར།
གཞན་བུམ་བསྐྱེད་དཀྱུས་བཞིན་ལ། གཞལ་ཡས་ཁང་སྲུང་འཁོར་དང་བཅས་པ་སྐད་ཅིག་
གིས་བསྐྱེད། བཟླས་པའི་དམིགས་པ། ཡུམ་གྱི་ཞལ་ནས་ཡབ་ཀྱི་ཞལ་དུ་ཚུར་འཁོར་བའི་
སྔགས་ཀྱི་འོད་ཟེར་དམར་སེར་གང་གིས་བུམ་ནང་གི་ལྷ་དབང་དུ་བྱས་པའམ། ཡེ་ཤེས་
རྒྱས་པར་བསམ་ཞིང་། ལྷ་རྣམས་ཀྱི་བ་སྤུའི་བུ་ག་ནས་བདུད་རྩིའི་རྒྱུན་བབས་པས།
བདུད་རྩིས་བུམ་པ་གང་བ་སོགས་བྱ། བཟླས་པ་བསྡུ་བའི་ཚེ་གཟུངས་ཐག་བསྡོགས་ནས་
313



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
བུམ་པའི་སྟེང་གི་དུང་ཆོས་ཁར་གཞག་གི །ལྷ་མི་བཞུ་བས་ཐུན་ཕྱི་མའི་ཚེ་ཆེད་དུ་བསྐྱེད་མི་
དགོས་པར་དབང་ཆུའི་དངོས་བསྟན་ཡིན། འཕགས་པའི་དགོངས་པས་ཐུན་རེ་རེ་ལ་ལྷ་
བཞུ་ཞིང་། སླར་བསྐྱེད་ནས་མཛད་དེ་གང་མོས་ཡིན་གསུང་། ཅི་སྟེ་བུམ་བསྐྱེད་དངོས་སུ་
མི་བྱེད་ནའང་། ལྷ་གཞལ་ཡས་ཁང་གི་ནང་མདུན་གྱི་ནམ་མཁའ་ལ་བླ་མ་ལྷ་དགུའི་ཚོགས་
དང་བཅས་པར་བསམས་ཏེ། སྔགས་བཟླས་པས་སྤྲོ་བསྡུ་བྱ་ཞིང་། བདག་གི་དབང་དུ་
འདུས་པའི་དམིགས་རྟེན་སོགས་བྱ་སྟེ། བུམ་བསྐྱེད་ཀྱི་ཆ་ཤས་ཙམ་ཡིན་གསུངས། དེ་ལྟ་
བུའི་ཁ་གསོའི་བསྙེན་པ་ནི། རྒྱུའི་དབང་གི་སྔོན་དུ་བྱེད་ན་སྔགས་ཕྲེང་དམར་པོ་ལྕགས་
སྒྲོག །རབ་གནས་ཀྱི་ཚེ་སེར་པོ་སྒྲོ་ཆུན། ཞི་བའི་སྦྱིན་སྲེག་གི་ཚེ་དཀར་པོ་མུ་ཏིག་གི་ཕྲེང་བ།
དྲག་པོའི་ཚེ་ནག་པོ་ཐ་གུ་བསྒྲིལ་བ་ལྟ་བུའི་དམིགས་པ་སོ་སོར་བྱས་ནས། མཆོག་ཐུན་གྱི་
ལས་གང་བྱེད་ཀྱི་ཐོག་མར་འདི་དགོས་ཀྱང་། ད་ལྟ་གསུང་ངག་དང་འབྲེལ་བའི་ཚེ་ཆགས་
མེད་ཀྱིས་ཞུགས་པའོ། ། །
༈ གསུམ་པ་རྒྱུན་གྱི་བསྙེན་པ་ནི། རང་གི་བཟླས་ལུང་གི་ཚེ་དམ་བཅས་པའི་
གྲངས་བསྙེན་རྒྱུན་དུ་བཟླ་བ་སྟེ། དེའང་མན་ངག་ལུགས་ཀྱི་སྤྱིར་བཏང་ལ། བཟླས་པ་
རྗེས་སྤྱོད་དུ་བྱེད་ཅིང་། འཁོར་བརྒྱད་སྲུང་འཁོར་གཞལ་ཡས་ཁང་དང་བཅས་པ་བསྡུས་
ནས་བཟླས་པ་བྱེད་པ་ནི། རྒྱུན་ལ་གཙོ་བོའི་སྔགས་ཙམ་ཞིག་བཟླ་ཞིང་། རྗེས་སྤྱོད་ལམ་
གྱི་སྐབས་སུ་ཅི་རིགས་པ་དང་བསྟུན་ནས་བཟླས་པས་གོ་སྐབས་བདེ་བར་འགྱུར་བའི་ཆེད་
ཡིན། དམིགས་ཀྱིས་བསལ་བ་གཞི་སྒྲུབ་ཚོགས་འཁོར་ལ་སོགས་པའི་སྐབས་སུ་དེ་དག་མ་
བསྡུས་པར་བཟླས་པ་བྱེད་དེ། འཁོར་རྣམས་ཀྱི་སྔགས་ཀྱང་བཟླ་ཞིང་། འོད་ཟེར་ཀྱི་སྤྲོ་
བསྡུས་ཚོགས་འཁོར་གྱི་ཚེ་ལྟ་བུ། ལྷ་དེ་དག་མཆོད་པ་དང༌། སྒྲུབ་བསྙེན་སོགས་ལྟར་
དབང་དུ་བྱ་བའི་ཆེད་ཡིན་ལ། འོན་ཀྱང་ད་ལྟ་རྒྱུན་གྱི་ཕྱག་ལེན་འདི་ལ་མཛད་དེ། གཙོ་
བོའི་སྔགས་དང་ལྷན་དུ་འཁོར་གྱི་སྔགས་ཅི་རིགས་པར་བཟླ་ཚུལ་རྒྱུན་ལ་ཡོད་པས་ན་འདི་
34



བསྙེན་པ་གསུམ་གྱི་ལག་ལེན་གསུང་ངག་བེའུ་བུམ།
ཕུན་སུམ་ཚོགས་གསུང་། འདིར་དཀྱིལ་འཁོར་བསྡུ་བའི་ས་མཚམས་ལས། རྗེ་པས་ཡན་
ལག་དྲུག་པར། བསྟོད་པ་རིན་འབྱུང་གི་རྗེས་ལ་བསྡུས་ཀྱང་བཏུབ། རྫོགས་རིམ་འཁོར་ལོ་
བཞི་ལྡན་གྱི་རྗེས་ལ་བསྡུས་ཀྱང་བཏུབ། དག་པ་དྲན་པའི་རྗེས་ལ་བསྡུས་ཀྱང་བཏུབ་ཅེས་
གསུམ་དུ་བསྡུས་པ་ནི་སྤྱིར་བཏང་རྒྱུན་གྱི་དབང་དུ་མཛད་པ་ཡིན་ལ། འོན་ཀྱང་བླ་མེད་
པའི་ལུགས་ཀྱི་གཙོ་བོ་ཡབ་ཡུམ་ནི་ཉལ་བའི་རྣལ་འབྱོར་གྱི་བར་དུ་མི་སྡུད་ཅེས་གསུངས་
པ་དང་། སློབ་དཔོན་རིན་པོ་ཆེའི་ཡན་ལག་བཞི་པར། ཐུན་བཞི་རེ་རེའི་མཚམས་སུའང་།
ཕྱི་སྲུང་འཁོར་ནས་གཙོ་བོ་ཡབ་ཡུམ་དང་བཅས་པ་མི་དམིགས་པར་བསྡུས་ནས་དམིགས་
མེད་ཀྱི་ངང་དུ་མཉམ་པར་གཞག ། །
དེའི་རྗེས་སུ་ཕྱག་བཅུ་དྲུག་པར་ལངས་ཏེ་དག་དྲན། རྡོར་གླུ། བཀྲ་ཤིས། བསྔོ་བ།
སྨོན་ལམ། རྗེས་སྤྱོད་སོགས་བྱེད་པར་བཤད་པ་ནི། རྗེ་བླ་མ་དམ་པའི་བཀའ་དྲིན་ཉེ་བར་
མ་གོས་པའི་ཚེ་ཅུང་ཟད་མི་བདེ་བར་སེམས་མོད། རྗེ་བླ་མའི་མན་ངག་གིས་ལེགས་པར་
བསལ་བ་ནི་འདི་ཡིན་ཏེ། འདི་སྤྱིར་བཏང་ལ་རྗེས་སྤྱོད་ཐམས་ཅད་ཕྱག་བཅུ་དྲུག་པའི་ང་
རྒྱལ་ཁོ་ནས་བྱེད་པས། གཙོ་བོ་ཡབ་ཡུམ་ཉལ་བའི་བར་དུ་མི་སྡུད་པ་རྗེ་བའི་དགོངས་པ་
ལྟར་ཡིན་ལ། འོན་ཀྱང་དམིགས་ཀྱིས་བསལ་བ་ནི་གཉིས་ཡིན་ཏེ། མདུན་བསྐྱེད་ལྟ་བུའི་
བྱ་བ་དང་འབྲེལ་བའི་ཚེ་འཇུག་པ་བདེ་བས་ཕྱག་གཉིས་པར་སྡུད་པ་དང་གཅིག །རྫོགས་
རིམ་འཁོར་ལོ་བཞི་ལྡན་ལ་མི་དགོས་ཀྱང་། རྫོགས་རིམ་མར་མེའི་རྩེ་མོ་ལྟ་བུ་དང་འབྲེལ་
བའི་ཚེ། ཡབ་ཡུམ་སོགས་ཐམས་ཅད་མ་བསྡུས་ན་མི་རུང་བས། ཡབ་ཡུམ་ལ། ཡབ་ཧཱུྃ་
ནས་ནཱ་དའི་བར་དུ་བསྡུས་ནས། ནཱ་ད་རྟ་རྔ་བརྒྱར་གཤགས་ཀྱི་ཆ་ཙམ་ལ་སེམས་གཏོད་
པའི་དངོས་གཞི་སོང་ནས། རྗེས་སུ་ནཱ་དའང་མི་དམིགས་པའི་ངང་དུ་མཉམ་པར་འཇོག་པ་
འདི་དང་གཉིས་ཡིན་གསུངས་པས། སློབ་དཔོན་གྱིས་དེ་ལྟར་བཤད་པ་རྫོགས་རིམ་འདི་
དང་འབྲེལ་ནས་མཛད་པའི་ལུགས་བླ་ན་མེད་པའོ། །ཞེས་རྣམ་པར་ཕྱེ་ནས་གསུངས་པས་
315



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
འགལ་མེད་ཀྱི་འཕྲུལ་དུ་ཤེས་པ་མན་ངག་གོ །དེ་ལྟ་བུའི་རྒྱུད་ཀྱི་ཚེའང་། སྐྱབས་འགྲོ་ནས་
བཟླས་པའི་བར་ཐམས་ཅད་དུ་ངག་གཞན་གྱིས་བར་མ་ཆོད་པ་དང༌། ལུས་འགྲོ་འདུག་
སོགས་ཀྱིས་བར་མ་ཆོད་པ་ཞིག་བྱུང་ན་ཕུན་སུམ་ཚོགས་མོད། ཅི་སྟེ་སྐབས་མ་བདེ་ན་
མཉམ་གཞག་དང་རྗེས་ཐོབ་ཀྱི་ཁྱད་པར་སྔོན་འགྲོ་ཐུན་མོང་དང་ཐུན་མོང་མིན་པའི་རྣམ་
དབྱེ་ཤེས་པར་བྱ་སྟེ། དངོས་གཞི་ཡན་ལག་དྲུག་དང་། རྫོགས་རིམ་རྣམས་མཉམ་གཞག་
ཁོ་ན་ཡིན་པ་དང་། ཚོགས་ཞིང་མཆོད་པ་ནས་ཡེ་ཤེས་ཚོགས་བསག་གི་བར་ཐུན་མོང་མིན་
པའི་སྔོན་འགྲོ་ཡིན་པས། སྐབས་དེ་དག་ཏུ་སྨྲ་གཅད་ལ་སོགས་པ་དམ་པར་བྱ། སྐྱབས་
འགྲོ་སེམས་བསྐྱེད་ཚད་མེད་བཞི་དང་གསུམ་ཐུན་མོང་བའི་སྔོན་འགྲོ་ཡིན་པ་དང་། དག་
དྲན་མན་ཆད་རྗེས་ཐོབ་ཀྱི་སྐབས་ཡིན་པས། དེ་དག་ཏུ་ཇི་ལྟར་འཚམས་པའི་སྤྱོད་འགྲོས་
ཅུང་ཞིག་ཡངས་པར་བྱ་གསུངས་པས། རྣམ་དབྱེ་ལ་མཁས་པ་སྐབས་དང་སྦྱར་བར་བྱའོ། །
བློ་གསལ་བླ་མའི་གསུང་ངག་ཡིད་བཞིན་དབང་། །ཀླུ་སྒྲུབ་ཀླུ་དབང་གཙུག་གི་ནོར་
བུར་བཅིངས། །མཁས་མང་མཁས་པའི་རྒྱ་མཚོར་སྙན་པར་གྲགས། །གྲུབ་མཆོག་གྲུབ་
པའི་གཙུག་གི་རྒྱལ་མཚན་རྒྱལ། །གཞི་སྒྲུབ་རྒྱུན་བསྙེན་གདེངས་ཀ་མཐོན་པོ་ནི། །ཀླུ་
དབང་གཞོན་ནུའི་རྒྱན་དུ་རབ་སྤྲས་པས། །བསྐྱེད་རིམ་གསལ་བའི་ལང་ཚོ་རབ་རྒྱས་ཏེ། །
ཟབ་གསལ་ལྟ་བའི་ཕུད་སྒྲ་སྒྲོགས་པར་ཤོག །སརྦ་མངྒལཾ། །
བག
v/
316



༄༅། །གསུང་ངག་རིན་པོ་ཆེ་སློབ་བཤད་དང་ཚོགས་བཤད་ཀྱི་དབྱེ་བ་རྗེ་ཀླུ་སྒྲུབ་
རྒྱ་མཚོའི་གསུང་གི་ཟིན་བྲིས་ལ་སླར་ཡང་རྗེ་ཉིད་ཀྱིས་ཞུས་དག་མཛད་པའི་
ཡིད་ཆེས་ཅན་གྱི་དཔེ་ལ་བར་སྐབས་སུ་ཡི་གེ་པས་མ་དག་པའི་
སྐྱོན་རྣམས་ས་སྐྱ་པ་སྔགས་འཆང་ངག་དབང་ཀུན་དགའི་
མིང་ཅན་གྱིས་ཞུས་དག་བགྱིས་པའི་ལེགས་བཤད་
བློ་གསལ་ཀུན་དགའ་ཞེས་བྱ་བ་
བཞུགས་པ་ལགས་སོ། །
ན་མོ་གུ་རུ་བུདྡྷ་དྷྭ་ཛ་ཡེ། ཇི་སྙེད་རྒྱུད་སྡེའི་ལྷ་ལམ་རབ་ཡངས་པར། །ལུང་དང་
རིགས་པའི་ཆུ་འཛིན་རབ་སྤྲོས་ནས། །སྐལ་ལྡན་གདམས་པའི་ཟིམ་བུས་ཚིམ་མཛད་པ། །
ཀླུ་སྒྲུབ་རྒྱ་མཚོའི་རྒྱན་གྱུར་དེ་ལ་འདུད། །རྒྱུད་གསུམ་བཅུད་ཀྱི་སྙིང་པོ་སློབ་ཚོགས་ཀྱི། །
རྣམ་གཞག་སོ་སོར་འབྱེད་པ་རྡོ་རྗེའི་ཚིག །འདྲེན་མཆོག་བླ་མའི་གསུང་རྒྱུན་ཇི་ལྟ་བར། །
སྡེབ་ལེགས་ཡི་གེའི་འཕྲེང་བ་བཤད་ཀྱི་ཉོན། །འདི་ལ་ལམ་འབྲས་གསུང་མདོ་བྲི་བར་བྱ། །
ཞེས་པ་ལ་འཕྲོས་ནས་གསུང་ངག་འདི་ལ་ཐུན་མོང་བ་ཚོགས་བཤད་དང་། ཐུན་མོང་མ་
ཡིན་པ་སློབ་བཤད་གཉིས་ཡོད། །
འདི་གཉིས་རྒྱས་པར་འཆད་པ་ལ། སྤྱིར་རྒྱུད་ཀྱི་ཚོགས་བཤད་དང་སློབ་བཤད་ངོས་
བཟུང་། བྱེ་བྲག་མན་ངག་གི་ཚོགས་བཤད་དང་སློབ་བཤད་ངོས་བཟུང་། ཁྱད་པར་གསུང་
317



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ངག་གི་ཚོགས་བཤད་དང་སློབ་བཤད་ངོས་བཟུང་། དེ་ལ་རྩོད་པ་སྤང་བ། འཆད་ཚུལ་
དངོས་བཤད་པ་དང་ལྔ་ལས། དང་པོ་ནི། རྒྱུད་གསང་བ་འདུས་པ་དང་། འགྲེལ་བྱེད་
འཕགས་པ་ཀླུ་སྒྲུབ་དང་ཟླ་བ་གྲགས་པ་སོགས་ཀྱི་ཚོགས་བཤད་དང་སློབ་བཤད་ཀྱི་ཐ་
སྙད་གསལ་བར་མཛད་ལ། དེ་ཡང་ཚུལ་ཇི་ལྟར་དུ་འཆད་ན། མཐའ་དྲུག་ཚུལ་བཞིའི་སྒོ་
ནས་འཆད་པར་བཞེད་དེ། ས་པཎ་གྱིས། མཐའ་དྲུག་གང་གིས་ཤེས་པ་དེ། །གཞུང་བཤད་
པ་ལ་ཤིན་ཏུ་མཁས། །ཞེས་གསུངས་པས་སོ། །
མཐའ་དྲུག་ནི། སྒྲ་ཇི་བཞིན་པ་དང་། སྒྲ་ཇི་བཞིན་མ་ཡིན་པ་གཉིས། དགོངས་པ་
ཅན་མིན་པ་དང་དགོངས་པ་ཅན་གཉིས། དྲང་དོན་དང་ངེས་དོན་གཉིས་ཏེ་དྲུག །ཚུལ་བཞི་
ནི་ཡི་གེའི་དོན་གྱི་བཤད་པ། སྤྱི་དོན་དུ་བཤད་པ། སྦས་དོན་དུ་བཤད་པ། མཐར་ཐུག་ཏུ་
བཤད་དང་བཅུར་ཡོད་པའི། སྒྲ་ཇི་བཞིན་པ་དང་། དགོངས་པ་ཅན་མིན་པ་དང་། དྲང་དོན་
དང་ཡི་གེའི་དོན་གྱི་བཤད་པ་དང་། སྤྱི་དོན་དུ་བཤད་པ་དང་ལྔ་ནི་ཚོགས་བཤད་ཀྱི་འཆད་
ཚུལ་དང་། ལྷག་མ་ལྔའི་སྒོ་ནས་འཆད་པ་ལ་སློབ་བཤད་དུ་འཇོག་སྟེ། གསང་འདུས་སྒྲོན་
གསལ་ལས། ཇི་བཞིན་སྒྲ་དང་དགོངས་མིན་དང་། །དྲང་བའི་དོན་དུ་གང་འགྱུར་དང༌། །
ཡི་གེའི་དོན་དང་སྤྱི་ཡི་དོན། །ཚོགས་པ་ལ་ནི་བཤད་པར་འདོད། །ཇི་བཞིན་སྒྲ་མིན་ངེས་
དོན་དང་། །དེ་བཞིན་དགོངས་ཏེ་གསུངས་པ་ཉིད། །སྦས་དང་མཐར་ཐུག་ཅེས་བྱ་བ། །
སློབ་མ་ལ་ནི་བཤད་པར་འདོད། །ཅེས་གསུངས་པའི་ཕྱིར། ཡང་རྟེན་གྱི་གང་ཟག་གི་སྒོ་
ནས་ཚོགས་བཤད་དང་སློབ་བཤད་ཀྱི་ཐ་སྙད་མཛད་དེ། རྟེན་གྱི་གང་ཟག་དེ་ལ་རིགས་
གཉིས་སུ་དབྱེ་བའི། ཨུཏྤལ་ལྟ་བུའི་གང་ཟག །པདྨ་དཀར་པོ་ལྟ་བུའི་གང་ཟག །པདྨ་
དམར་པོ་ལྟ་བུའི་གང་ཟག །ཙནྡན་ལྟ་བུའི་གང་ཟག་དང་བཞི་ལ་འཆད་པ་ལ་ཚོགས་
བཤད་དང་། རིན་པོ་ཆེ་ལྟ་བུའི་གང་ཟག་ལ་འཆད་པ་ལ་སློབ་བཤད་དུ་འཇོག་སྟེ། ཡང་དེ་
ཉིད་ལས། ཨུཏྤལ་དེ་བཞིན་པད་དཀར་དང་། །པད་དམར་དེ་བཞིན་ཙནྡན་ཏེ། །གང་ཟག་
318
318



རྗེ་ཀླུ་སྒྲུབ་རྒྱ་མཚོའི་གསུང་གི་ཟིན་བྲིས་ལ་ས་སྐྱ་པ་སྔགས་འཆང་ངག་དབང་ཀུན་དགས་ཞུས་དག་བགྱིས་པའི་ལེགས་བཤད།
རྣམ་པ་བཞི་པོ་ནི། །ཚོགས་པ་ལ་བཤད་གང་ཟག་གོ །རྫོགས་པའི་རིམ་པའི་སྐལ་ལྡན་
ཞིང་། །ཀུན་ཏུ་སྤྱོད་པས་རྣམ་བརྒྱན་པ། །དེ་ནི་རང་བཞིན་གང་ཟག་སྟེ། །སློབ་མ་ལ་
བཤད་སྣོད་ཡིན་ནོ། །གང་ཟག་དབྱེ་བ་ཤེས་པ་ཡི། །སྣོད་དང་སྣོད་མིན་ཡོངས་བརྟགས་
ནས། །རྡོ་རྗེ་སློབ་དཔོན་མཁས་པ་ཡིས། །བཤད་པ་རྣམ་པ་གཉིས་བྱའོ། །ཞེས་གསུངས་
པའི་ཕྱིར། དེས་ན་འདི་ལ་ཉན་པ་པོའི་གང་ཟག་གི་སྒོ་ནས་བཞག་པ། བཤད་བྱའི་ཆོས་ཀྱི་
སྒོ་ནས་བཞག་པ། འཆད་བྱེད་མན་ངག་གི་སྒོ་ནས་བཞག་པ་དང་གསུམ་ཡོད་དེ། ཉན་པ་
པོའི་གང་ཟག་ཨུཏྤལ་སོགས་བཞིས་མཚོན་པའི་སློབ་མ་ལ་བཤད་པའི་ཆོས་ལ་ཚོགས་
བཤད་དང་། རིན་པོ་ཆེས་མཚོན་པའི་སློབ་མ་ལ་བཤད་པའི་ཆོས་ལ་སློབ་བཤད་དུ་འཇོག །
བཤད་བྱའི་ཆོས་ཀྱི་སྒོ་ནས་བསྐྱེད་རིམ་གཙོ་བོར་སྟོན་པའི་རྒྱུད་ཀྱི་བཤད་པ་བྱེད་པ་ལ་
ཚོགས་བཤད་དང༌། རྫོགས་རིམ་གཙོ་བོར་སྟོན་པའི་རྒྱུད་ཀྱི་བཤད་པ་བྱེད་པ་ལ་སློབ་
བཤད་དུ་འཇོག །འཆད་བྱེད་མན་ངག་གི་སྒོ་ནས་འཆད་བྱ་མན་ངག་དེ་ལ་མཐའ་དྲུག་དང་
ཚུལ་བཞི་ཡོད་པའི་སྒྲ་ཇི་བཞིན་པ་སོགས་ལྔའི་སྒོ་ནས་འཆད་པ་ལ་ཚོགས་བཤད་དང་། སྒྲ་
ཇི་བཞིན་པ་མ་ཡིན་པ་སོགས་ལྔའི་སྒོ་ནས་འཆད་པ་ལ་སློབ་བཤད་དུ་འཇོག་པའི་ཕྱིར་རོ། །
གཉིས་པ་བྱེ་བྲག་ཏུ་མན་ངག་གི་ཚོགས་བཤད་སློབ་བཤད་ངོས་བཟུང་བ་ནི། ཁ་
ཅིག་རྒྱུད་ལ་དེ་ལྟར་འཐད་མོད། མན་ངག་ལ་དེ་འདྲའི་བཤད་པ་མེད་དོ་ཞེ་ན། དཔལ་
གསང་བ་འདུས་པར་མན་ངག་ལ་ཡང་ཚོགས་བཤད་སློབ་བཤད་ཀྱི་ཐ་སྙད་མཛད་དེ།
བུམ་པའི་དབང་བསྐུར་ནས་བསྐྱེད་རིམ་གྱི་ཁྲིད་དང་བཤད་པ་བྱེད་པ་ལ་ཚོགས་བཤད་
དང༌། དབང་གོང་མ་གསུམ་བསྐུར་ནས་རྫོགས་རིམ་གྱི་ཁྲིད་དང་བཤད་པ་བྱེད་པ་ལ་སློབ་
བཤད་དུ་འཇོག་པའི་ཕྱིར། དེ་ལྟར་ཡང་ཀླུ་སྒྲུབ་ཀྱིས་གསང་འདུས་མངོན་པར་རྟོགས་པ་
རྒྱན་གྱི་རྩ་བར། བུམ་པ་དང་འབྲེལ་མན་ངག་ནི། །གང་ཟག་གཉིས་ཀའི་ཐུན་མོང་ངོ་། །
ཞེས་དང་། དེའི་འགྲེལ་པར་ཟླ་གྲགས་ཀྱིས། ཞེས་པའི་ཐུན་མོང་གི་དངོས་གྲུབ་སྒྲུབ་པའི་
་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཐབས་དང་། བསྐྱེད་རིམ་ནི་ཚོགས་དང་སློབ་མ་གཉིས་ཀའི་ཐུན་མོང་ངོ༌། །
ད་ནི་སློབ་མའི་དབང་དུ་བྱས་ནས་གསང་བའི་དབང་བསྐུར་བ་བཤད་པར་བྱ་སྟེ།
ཞེས་གསུངས་པའི་ཕྱིར། དེ་ལྟར་འཁོར་ལོ་སྡོམ་པ་ལ་ཡང་ཚོགས་བཤད་དང་སློབ་བཤད་
ཀྱི་རྣམ་གཞག་རུང་སྟེ། ཇོ་བོ་ནཱ་རོ་ཏ་པས་རྡོ་རྗེ་རྣལ་འབྱོར་མ་ལ་དངོས་སུ་གསན་པའི་
གདམས་པ་ཁྱད་པར་ཅན་རྣམས་ལ་སློབ་བཤད་དུ་བཞག་པའི་གནད་ཀྱིས། ལུ་ནག་དྲིལ་
གསུམ་གྱི་བསྐྱེད་རྫོགས་ཀྱི་གདམས་ངག་ཁྱད་པར་ཅན་རྣམས་ལ་ཚོགས་བཤད་ཅེས་དོན་
གྱིས་ཐོབ་པའི་ཕྱིར་རོ། ། །
གསུམ་པ་ཁྱད་པར་གསུང་ངག་གི་ཚོགས་བཤད་སློབ་བཤད་ངོས་བཟུང་བ་ནི། འདི་
ལ་ཚོགས་བཤད་དང་སློབ་བཤད་ཀྱི་དོན་གནས་ཤིང་། དེ་ལྟར་ཐ་སྙད་ཀྱང་གདགས་སུ་
རུང་སྟེ། གང་ཟག་དབང་པོ་རབ་འབྲིང་ཐ་གསུམ་ལ་ཐུན་མོང་དུ་བྱས་པའི་དབང་ཁྲིད་ཀྱི་
བྱིན་རླབས་ཟིན་ཐུན་སོགས་རྣམས་ལམ་མེ་བ་གཅིག་སྟོན་པ་ལ་ཚོགས་བཤད་དང༌།
དབང་པོ་རབ་བསྙེན་སྒྲུབ་ལས་གསུམ་སོང་ཞིང༌། ཚེ་འདིར་ཕྱག་རྒྱ་ཆེན་པོ་མཆོག་གི་
དངོས་གྲུབ་བསྒྲུབ་པ་ལ་བརྩོན་པ། གཞན་དོན་དུ་སློབ་མ་རྗེས་སུ་འཛིན་ནུས་ཤིག་ལ་འོག་
ནས་འབྱུང་བའི་དབང་ཁྲིད་བྱིན་རླབས་ཟིན་ཐུན་མཐོང་བ་བརྒྱུད་པའི་ལག་ལེན་སོགས་
ལམ་གྱི་ཆ་ལག་ཡོངས་སུ་རྫོགས་པའི་སརྒ་མ་ལོག་པར་སྟོན་པ་ལ་སློབ་བཤད་དུ་འཇོག་
པའི་ཕྱིར། དེ་ལྟར་ཡང་རྗེ་བཙུན་རིན་པོ་ཆེས། འགྲོ་ལ་བུ་གཅིག་ལྟར་བརྩེ་ཡང་། །བྱེ་བྲག་
བུ་ལ་བརྩེ་བ་ཡིས། །ཡི་གེ་སྦས་པ་ཡོད་དོ་ཞེས། །བླ་མ་མཆོག་ལ་སྐུར་མི་གདབ། །དད་
དང་བརྩོན་པའི་བྱེ་བྲག་གིས། །ཅི་རིགས་དམ་ཆོས་སྟོན་པ་ལ། །ཆོས་ལ་དཔེ་མཁྱུད་བྱེད་
དོ་ཞེས། །ཁོ་བོ་ལ་ཡང་སྐུར་མི་གདབ། །ཅེས་དང་། ས་པཎ་གྱིས་ཀྱང་། དད་བརྩོན་མཆོག་
དོན་གཉེར་བའི་སྐྱེས་བུ་འགས། །ཁྱོད་ལ་ཟབ་དོན་སྦས་པའི་སྙིང་པོའི་དོན། །ཡོད་ཀྱི་རྗེས་
སུ་ཟུངས་ཞེས་བསྐུལ་བ་ལས། །བརྩེ་བས་མ་བཟོད་ཁྲིད་རིམ་ཐོ་ཡིག་བགྱི། །ཞེས་དང་།
320



རྗེ་ཀླུ་སྒྲུབ་རྒྱ་མཚོའི་གསུང་གི་ཟིན་བྲིས་ལ་ས་སྐྱ་པ་སྔགས་འཆང་ངག་དབང་ཀུན་དགས་ཞུས་དག་བགྱིས་པའི་ལེགས་བཤད།
རྟེན་འབྲེལ་ལས་ཀྱང་། འོན་ཀྱང་རྟེན་འབྲེལ་ཟབ་མོའི་གནད། །ད་དུང་གཞན་གྱིས་ཤེས་
པ་མེད། །གླེགས་བམ་ཙམ་ལ་བརྟེན་པ་ཡི། །ལམ་འབྲས་པས་ཀྱང་འདི་མི་ཤེས། །བླ་མའི་
གསུང་ལ་གུས་པ་ཡི། །ཉན་པོ་གོམས་པའི་སྦྱོར་བ་དང་། །སྙན་བརྒྱུད་གཞན་དུ་མ་བཅོས་
པར། །ཁྲིད་རྣམས་ལེགས་པར་ཚར་བ་དང་། །བླ་མ་ལེགས་པར་མཉེས་པ་ལས། །བྱུང་
བའི་བྱིན་རླབས་ཞུགས་པ་དང་། །དབང་གི་ཆུ་བོ་མ་ནུབ་པར། །ལེགས་པར་ཐོབ་ཅིང་ལམ་
དུས་ཀྱི། །དབང་བཞི་ཐུན་བཞིར་བསྒོམས་པ་ལས། །དྲོད་གཤེར་འཛོམས་པའི་ས་
ཕྱོགས་སུ། །རྩི་ཤིང་མེ་ཏོག་སྐྱེ་བ་ལྟར། །སྙན་བརྒྱུད་བཞི་པོ་འགྲིག་པ་ལས། །རྟེན་འབྲེལ་
ཟབ་མོ་ནང་ནས་འཆར། །ཞེས་དང་། རྡོ་རྗེ་འཆང་ཀུན་དགའ་བཟང་པོས་ཀྱང་། གསུང་
ངག་ཁྲིད་ཀྱི་སྙིང་པོ་ནི། །གཉིས་ལས་གསུམ་འབྱུང་གདམས་ངག་ཡིན། །ཀུན་གྱི་སྤྱོད་ཡུལ་
མ་ཡིན་པའི། །མན་ངག་ཤེས་པ་བླ་མའི་དྲིན། །ཞེས་གསུངས་པའི་ཕྱིར། རྒྱུ་མཚན་དེས་ན་
གཞུང་དེ་དག་གི་དངོས་ཤུགས་ཅི་རིགས་ལ་ཚོགས་བཤད་དང་སློབ་བཤད་ཀྱི་ཐ་སྙད་
གསལ་བར་བསྟན་པས་ཡིད་ཆེས་པར་བྱོས་ཤིག ། །
བཞི་པ་རྩོད་པ་སྤོང་བ་ལ། ཐ་སྙད་ལ་རྩོད་པ་སྤོང་བ་དང་། དོན་ལ་རྩོད་པ་སྤོང་བ་
གཉིས་ལས། དང་པོ་ལ་ཁ་ཅིག་ལམ་འབྲས་ལ་ཚོགས་བཤད་དང་སློབ་བཤད་ཀྱི་ཐ་སྙད་
བྱེད་པ་མི་འཐད་དེ། དེ་འདྲའི་ཐ་སྙད་ཁྱེད་རང་གི་བདག་ཆེན་བློ་གྲོས་རྒྱལ་མཚན་མན་
ཆད་ལ་གྲགས་ཀྱི། དེ་འདྲ་སངས་རྒྱས་རྡོ་རྗེ་འཆང་ནས་མུས་ཆེན་ཡན་ཆད་ལ་མ་གྲགས་
པའི་ཕྱིར་ཞེ་ན། འོ་ན་རང་རེའི་ཀྱེ་རྡོར་རྒྱུད་ཀྱི་བཤད་ཚུལ་འདི་ལ་ཡང་ཚོགས་སློབ་ཀྱི་ཐ་
སྙད་མེད་པར་ཐལ། དེ་འདྲའི་ཐ་སྙད་སངས་རྒྱས་རྡོ་རྗེ་འཆང་ནས་རྗེ་ས་ཆེན་ཡན་ཆད་ལ་
མ་གྲགས་པའི་ཕྱིར། འདོད་པར་མི་ནུས་ཏེ། རྩེ་མོའི་སྤྱི་རྣམ་ལས། འཆད་ཐབས་ཀྱི་མན་
ངག་ལ་རྩོད་པ་སྤང་བ་ལ་གསུམ། བཤད་པ་མང་པོ་དོན་མེད་དུ་ཐལ་བ་སྤང་བ། བཤད་
ཡམས་གཅིག་ཏུ་བཤད་པ་ཚོགས་བཤད་དུ་ཐལ་བ། བཤད་ཐབས་མང་པོ་གཞན་གྱི་
321



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
བཤད་ཐབས་སུ་ཐལ་བ་སྤང་བའོ། །ཞེས་དང་། གཉིས་པའི་སྐབས་སུ། དེ་ནི་ཡང་དག་པ་
མ་ཡིན་ཏེ། གཉིས་ཀ་ལ་རྒྱུད་མཐའ་དག་འཆད་པར་ཡང་མི་འགྱུར་ལ། སློབ་མ་ལ་རྒྱུད་
མཐའ་དག་འཆད་རུང་ཡང་། ཚོགས་པ་ལ་རྒྱུད་མཐའ་དག་འཆད་དུ་མི་རུང་བའི་ཕྱིར་རོ། །
འོ་ན་བཤད་པ་དེ་གཉིས་གང་ཡིན་ཞེ་ན། སྤྱི་དོན་གཉིས་སུ་འཆད་ལུགས་ཀྱི་མན་
ངག་གསུམ་གྱིས་རྒྱུད་མཐའ་དག་འཆད་པ་ནི་ཚོགས་པ་ལ་བཤད་པ་ཡིན་ལ། སློབ་མ་སློབ་
དཔོན་དུ་གྱུར་པ་ཟབ་ཅིང་རྒྱ་ཆེ་བའི་བློ་དང་ལྡན་པ་ལ་བཤད་པ་མཐའ་དག་བྱེད་དོ་ཞེས་ཕ་
རོལ་ཏུ་ཕྱིན་པ་སྤྱི་དང་། བསྐྱེད་རིམ་སྤྱིའི་ཆོས་རྣམས་སྟོན་པར་བྱེད་པའི་ཀྱེ་རྡོར་གྱི་རྒྱུད་
ཚིག །ཡི་གེའི་དོན་གྱི་མན་ངག །བསྡུས་པའི་དོན་གྱི་མན་ངག །ཚིག་དོན་གྱི་མན་ངག་དང་
གསུམ་གྱིས་འཆད་པ་ནི་ཚོགས་བཤད་ཡིན་ལ། དེའི་སྟེང་དུ་སྦས་དོན་དང་མཐར་ཐུག་གི་
ཆོས་རྣམས་སྟོན་པར་བྱེད་པའི་ཀྱེ་རྡོར་རྒྱུད་ཚིག་མན་ངག་དེ་གསུམ་གྱིས་འཆད་པ་ནི་སློབ་
བཤད་ཡིན་ནོ་ཞེས་གསལ་བར་བཤད་པའི་ཕྱིར། བྱས་པ་ལ་ཁོ་ན་རེ། ཀྱེ་རྡོར་རྒྱུད་གསུམ་
ལ་ཚོགས་བཤད་སློབ་བཤད་ཀྱི་དོན་གནས་པས། རྩེ་མོས་གསལ་བར་མཛད་པ་ལ་སྐྱོན་
མེད་དོ་ཞེ་ན། གསུང་ངག་འདི་ལ་ཡང་ཚོགས་བཤད་དང་སློབ་བཤད་ཀྱི་དོན་གནས་པས།
བདག་ཆེན་རིན་པོ་ཆེས་གསལ་བར་མཛད་པ་ལ་སྐྱོན་མེད་དོ་ཞེས་ཁོ་རང་གི་རིགས་པ་ལ་
སྦྱར་ཏེ་འཕེན་པར་བྱའོ། །གཉིས་པ་དོན་ལ་རྩོད་པ་སྤང་བ་ནི་འོག་ཏུ་འཆད་དོ། །
ལྔ་པ་འཆད་ཚུལ་དངོས་ལ། དིང་སང་གྲགས་ཚོད་ཀྱི་སྣང་གསུམ་གྱི་ཁྲིད་འཆད་
ཚུལ་འདི་ནི་ཐུན་མོང་བ་ཡིན་ལ། ཐུན་མོང་མིན་པའི་ཚེ་འཁོར་བའི་ཉེས་དམིགས་བསྒོམ་
པ་བློ་ཆོས་སུ་འགྲོ་བའི་ཁྲིད། དལ་འབྱོར་རྙེད་དཀའ་དང་ལས་རྒྱུ་འབྲས་བསམ་པ་ཆོས་
ལམ་དུ་ལོང་པའི་ཁྲིད། བྱམས་སྙིང་རྗེ་སྨོན་འཇུག་བསླབ་བྱ་དང་བཅས་པ་བསམ་པ་ལམ་
འཁྲུལ་པ་སེལ་བའི་ཁྲིད། དོན་དམ་སེམས་བསྒོམ་པ་ན་རྣལ་འབྱོར་དབང་ཕྱུག་འདིར།
ཤིང་རྟའི་སྲོལ་འབྱེད་རྣམ་གཉིས་ཀྱི་ལྟ་བའི་ཆུ་བོ་གཉིས་འདུས་ཡིན་པའི་གནད་ཀྱི་སྲོལ་
322



རྗེ་ཀླུ་སྒྲུབ་རྒྱ་མཚོའི་གསུང་གི་ཟིན་བྲིས་ལ་ས་སྐྱ་པ་སྔགས་འཆང་ངག་དབང་ཀུན་དགས་ཞུས་དག་བགྱིས་པའི་ལེགས་བཤད།
གཉིས་ལས་བྱུང་བའི་འཁྲུལ་སྣང་གཅོད་ཚུལ་གྱི་ལྟ་བའི་རིམ་པ་གཉིས་བསྒོམ་པ་འཁྲུལ་
སྣང་ཡེ་ཤེས་སུ་འཆར་བའི་ཁྲིད་ཏེ། ཕ་རོལ་ཏུ་ཕྱིན་པ་དང་ཐུན་མོང་བའི་ལམ་གྱི་གནད་
ཕྱིན་ཅི་མ་ལོག་པར་སྟོན་པའི་ཁྲིད་རིམ་མོ། །དེ་ནས་སྔགས་ལམ་གྱི་སྔོན་འགྲོ་བརྒྱུད་པ་
གཉིས་ལྡན་གྱི་སེམས་བསྐྱེད། སློབ་མ་རྗེས་འཛིན་དང་བསག་སྦྱངས་ཕོག་རྗེས་རྡོ་རྗེ་སློབ་
དཔོན་གྱི་ཁ་གསོའི་བསྙེན་པ། ཕྱི་རྡུལ་ཚོན་གྱི་དཀྱིལ་འཁོར་དུ་ཡབ་བཀའི་སྨིན་བྱེད་ཀྱི་
དབང་། དམ་ཚིག་གི་ཆོས་སྐོར། ལྟ་བས་སྤྲོས་པ་གཅོད་པའི་ཚེ་ལྷན་ཅིག་སྐྱེས་པའི་ཆོས་
གསུམ་དང་། རྒྱུད་གསུམ་རྒྱས་བཤད་ལ་ཐོས་བསམ་གྱིས་སྒྲོ་འདོགས་གང་ཆོད་བྱས།
ཉམས་སུ་བླང་བའི་གནད་གསུམ་ལ་ཉམས་ལེན་གྱི་དམིགས་ཁྲིད་དང་། བསྒོམ་པས་
ཉམས་སུ་བླང་བའི་ཚེ་དབང་བཞིའི་ལམ་གྱི་ཁྲིད་རིམ་དང་ལྟ་བས་ཉམས་སུ་མྱོང་ཙམ་བྱེད་
པ་ཐུན་མོང་བ་ཚོགས་བཤད་ཡིན་ལ། ཐུན་མོང་མ་ཡིན་པའི་ཚེ་སྨིན་བྱེད་ཡན་ཆད་གོང་
དང་འདྲ་བ་ལ། སྔགས་ལམ་ཁྲིད་ཀྱི་དབུ་རུ། འབྲོག་མི་ལོ་ཙཱ་བས་གྲྭ་ཡ་དྷ་ར་ལ་ཆོས་
འབྲེལ་གསན་པའི་རྟེན་འབྲེལ་འགྲིག་པའི་ཐོག་མ་ཚར་གསུམ་ཁུག་པ་ཡིན་པས། སྐབས་
འདིར་དེའི་བྱིན་རླབས་མཛད། དེ་ནས་ལྟ་ཁྲིད་དང་བསྟུན་དམ་ཚིག དབང་ཆུ། ཚོགས་
འཁོར། རབ་གནས། སྦྱིན་སྲེག དུས་ཐ་མ་སོགས་ཀྱི་རྣམ་བཤད་ཟིན་ཐུན་མཛད་ཅིང་། ལྟ་
ཁྲིད་སྐབས་སུ་ལྷན་སྐྱེས་གསུམ་གྱི་སེམས་ཐག་བཅད་པ། ཉམས་བླང་གསུམ་གྱིས་བརྟེན་
ཞིང་བོགས་དབྱུང་བ། རྒྱུད་གསུམ་གྱིས་མཐར་ཐུག་པར་བྱ་བ་དང་གསུམ་དུ་མཛད་ནས།
དང་པོ་ལ། རྒྱུ་ལམ་འབྲས་བུའི་ལྷན་སྐྱེས་གསུམ་ཡོད་པའི། དང་པོ་ལ་ཁྱད་གཞི་སེམས་
འཚོལ་བ། བཙལ་ནས་རྙེད་པའི་སེམས་ངོ་སྤྲོད་ཚུལ་ཐུན་མོང་དང་ཐུན་མོང་མ་ཡིན་པ་
གཉིས། ལྷག་མ་རྣམས་ཀྱིས་དེའི་རྒྱུན་སྐྱོང་ཚུལ་རྣམས་མཛད། ཉམས་བླངས་གནད་
གསུམ་གྱི་ཚེ། སྣང་བ་སེམས་སུ་སྒྲུབ་པས་བཟུང་བ་ཕྱི་དོན་བདེན་མེད་དུ་གཏན་ལ་ཕབ།
སེམས་སྒྱུ་མར་སྒྲུབ་པས་འཛིན་བྱེད་གཉིས་སྣང་འཁྲུལ་པ་བདེན་མེད་དུ་གཏན་ལ་ཕབ།



，
གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ། །
སྒྱུ་མ་རང་བཞིན་མེད་པར་སྒྲུབ་པའི་གནད་ཀྱིས་རྟེན་འབྲེལ་དང་བརྗོད་བྲལ་གྱི་སྒོ་ནས་
གཟུང་འཛིན་གྱིས་དག་པའི་སེམས་རང་བཞིན་གྱི་འོད་གསལ་སོགས་ཆོས་ཐམས་ཅད་
བདེན་མེད་དུ་གཏན་ལ་འབེབས་པར་མཛད་ཅིང་། དེ་ཡང་དང་པོའི་ཚེ་རྣམ་བདེན་དང་།
གཉིས་པའི་ཚེ་རྣམ་རྫུན་དང༌། གསུམ་པའི་ཚེ་རྣལ་འབྱོར་སྤྱོད་པ་དབུ་མ་དང་ན་མཉམ་
པའི་ལྟ་བ་བསྐྱེད་དེ། དེ་གསུམ་གྱིས་རིམ་བཞིན་སེམས་གསལ་བ། སྟོང་པ། ཟུང་འཇུག་
གི་ཆ་གསུམ་ལ་བརྟེན་ཞིང་བོགས་དབྱུང་བར་མཛད་པ་ཡིན་ལ། གསུམ་པ་རྒྱུད་གསུམ་
རྒྱས་བཤད་ཀྱི་ཚེ། ཀུན་གཞི་རྒྱུ་རྒྱུད། ལུས་ཐབས་རྒྱུད། ཕྱག་རྒྱ་ཆེན་པོ་འབྲས་བུའི་རྒྱུད་
གསུམ་ཞིབ་ཏུ་བཤད་ནས། གཞི་ལམ་འབྲས་གསུམ་དབྱེར་མེད་ཀྱི་ལྟ་ཁྲིད་སྙིང་པོར་
བསྒྲིལ་ནས་མཛད་པ་ཡིན་ནོ། །མདོར་ན་ལྟ་བས་ཐོས་བསམ་གྱི་སྒྲོ་འདོགས་བཅད་ནས་
བསྒོམ་པའི་ཉམས་མྱོང་ལྟ་བའི་སྟེང་དུ་སྐྱེ་ངེས་པར་བྱེད་པ་ནི་སློབ་བཤད་ཟབ་མོའི་ཐུན་
མོང་མ་ཡིན་པའི་ལུགས་སོ། །
དེ་ལྟར་ལྟས་བ་སྤྲོས་པ་བཅད་ནས་རིམ་གཉིས་བསྒོམ་པ་ཉམས་སུ་མྱོང་བའི་ཚེ།
དབང་བཞི་དང་རྗེས་སུ་འབྲེལ་བའི་ལམ་བཞི་བསྒོམ་པའི་ཐོག་མར། ཁྲིད་ཡིག་ཇོ་ལྕགས་
མ་ལས། ཡང་བླ་མ་ལས་ལམ་དུས་ཀྱི་དབང་བླངས་ཏེ་དམ་ཚིག་གསོ། བླ་མ་མི་བཞུགས་
ན་འདིར་སྒྲུབ་པའི་དཀྱིལ་འཁོར་བྲིས་ཏེ། བདག་འཇུག་རྒྱས་པར་བྱ། ཞེས་སོགས་ཀྱི་དོན་
དུ་ལུས་དཀྱིལ་ལམ་དུས་ཀྱི་དབང་མིན་གྱི། རྒྱུ་དབང་ལམ་བྱེད་ཀྱི་དབང་ཡིན་པས་ཡབ་
དབང་ལྟ་བུ་གཅིག་སླར་བསྐུར་ཡང་རུང་མོད། འོན་ཀྱང་ཡུམ་བཀའི་ཕྱག་ལེན་མི་ནུབ་པར་
བྱ་བའི་ཕྱིར། བརྒྱུད་པ་འདི་པས་ཕྱི་རྡུལ་ཚོན་གྱི་དཀྱིལ་འཁོར་དུ་ལྷ་མོ་བཅོ་ལྔའི་དབང་
བསྐུར་བར་མཛད་ལ། ཁྲིད་ཀྱི་ཚེ་བུམ་དབང་དང་འབྲེལ་བ་བསྐྱེད་རིམ་གྱི་ཁྲིད། དབང་
གོང་མ་གསུམ་དང་འབྲེལ་བ་རྫོགས་རིམ་གྱི་ཁྲིད་གཉིས་ལས། དང་པོ་ལ། བསྐྱེད་རིམ་
སེམས་འཛིན་གྱི་ཁྲིད་དངོས། དེ་ལས་ལྟ་བ་ཉམས་སུ་མྱོང་ཚུལ་གྱི་ཁྲིད། ལྟ་བ་དེ་ལས་སྐྱོན་
324



རྗེ་ཀླུ་སྒྲུབ་རྒྱ་མཚོའི་གསུང་གི་ཟིན་བྲིས་ལ་ས་སྐྱ་པ་སྔགས་འཆང་ངག་དབང་ཀུན་དགས་ཞུས་དག་བགྱིས་པའི་ལེགས་བཤད།
ཡོན་ཕྱེ་ནས། སྐྱོན་མེད་ལ་ཕྱག་རྒྱ་ཆེན་པོར་ངོ་སྤྲོད་པའི་ཁྲིད། ངོ་སྤྲོད་པ་དེ་སྤྱོད་པ་གསུམ་
གྱི་བོགས་དབྱུང་བའི་ཁྲིད། བོགས་དབྱུང་དེ་ལས་གྲུབ་མཐའ་འཁོར་འདས་དབྱེར་མེད་
སྙོགས་ཚུལ། དེ་ལས་རྩའི་འགྲོས་ཐིམས་ཏེ་རྩ་གནས་གྱུར་སྤྲུལ་སྐུ་མངོན་དུ་བྱེད་ཚུལ།
གལ་ཏེ་གྲུབ་མཐའ་མ་སྙོགས་ན་ལམ་གྱི་ཕྱག་འཐེབ་དབང་བཞི་ཐུན་མོང་བའི་འདའ་ཀ་མ་
དང༌། ཐུན་མོང་མ་ཡིན་པ་བུམ་དབང་གི་འདའ་ཀ་མ་གསུམ་གྱི་ཁྲིད་དང་། འཕོ་བ་མ་
ཐེབས་ན་བར་དོ་སྦྱོང་བྱེད་བུམ་དབང་གི་བར་དོའི་ཁྲིད། ལམ་གྱི་ཚོད་འཛིན་རྨི་ལམ་དང་
སྒྱུ་ལུས་ཀྱི་ཁྲིད་རྣམས་མཛད་པ་ཡིན་ལ། བསྐྱེད་རིམ་ཁྲིད་དངོས་ཀྱི་ཚེ་ཕྱི་ནང་བསྐྱེད་རིམ་
གཉིས་སུ་ཕྱེ་ནས་ཕྱི་བསྐྱེད་རིམ་དམིགས་པ་རྒྱས་བསྡུས་ཅི་རིགས་པ་དང་བསྟུན་ནས་དེའི་
རྣམ་བཤད་ཟིན་ཐུན་སོགས་དང་། དེ་རྗེས་ལམ་དབང་བསྐུར་ཏེ་ནང་བསྐྱེད་རིམ་གྱི་ཁྲིད།
དེའི་ཟིན་ཐུན་དང་བཅས་པ་མཛད་པ་ཡིན་ནོ། ། །
གཉིས་པ་དབང་གོང་མ་དང་འབྲེལ་བ་རྫོགས་རིམ་ཀྱི་ཁྲིད་ཀྱི་ཚེ། ཁམས་འདུས་པ་
དང་པོ་ལ་གསང་དབང་དང་འབྲེལ་བ་གཏུམ་མོ་དྲོད་རྟགས་ཀྱི་ལམ་ཁྲིད། བར་པ་ལ་ཤེར་
དབང་དང་འབྲེལ་བ་ཐིག་ལེ་བདེ་སྟོང་གི་ཉམས་ཁྲིད། མཐའ་མ་ལ་དབང་བཞི་པ་དང་
འབྲེལ་བ་སྐྱོན་མེད་གཉུག་མ་ཡེ་ཤེས་ཀྱི་ལམ་ཁྲིད་པ་དང་གསུམ་ལས། དང་པོ་དབུ་རུ་རྗེ་
བཙུན་རྡོ་རྗེ་བདག་མེད་མའི་ཕྱི་དཀྱིལ་གསུམ་དང་། ནང་ལུས་དཀྱིལ་དུ་ལྷ་མོ་བཅོ་ལྔའི་
དབང་བཞི་བྱིན་རླབས་ཀྱི་ཚུལ་དུ་བསྐུར་བར་མཛད་ལ། དེ་ནས་གསང་དབང་གི་ཁྲིད་ཀྱི་
སྔོན་འགྲོ་ལ་བསག་སྦྱང་དང༌། ཐུན་གྱི་སྔོན་འགྲོ་ལ་བསམ་གཏན་གྱི་ཡན་ལག་དགུ་ལ་
བསླབ། དེ་ནས་དངོས་གཞི་ཁྱབ་བྱེད་རླུང་སྦྱོར་བདུན་དང་། ཁྱབ་བྱ་མན་ངག་གི་གནད་
གཏུམ་མོའི་མེ་དམིགས་བཅོ་བརྒྱད་ཀྱི་ཁྲིད། དེ་ལས་ལྟ་བ་རང་བྱུང་གི་ཡེ་ཤེས་བཞི་མྱོང་
བའི་ཁྲིད། བཞི་པ་གསལ་ཞིང་ཡང་ལ་རང་བྱུང་གི་ཏིང་ངེ་འཛིན་ལ་ཕྱག་རྒྱ་ཆེན་པོར་ངོ་
སྤྲོད་པའི་ཁྲིད། དེ་ཉིད་སྤྱོད་པ་ཐུན་མོང་བ་གསུམ་དང་ཐུན་མོང་མ་ཡིན་པ་གསུམ་གྱི་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
བོགས་དབྱུང་བའི་ཁྲིད། དེ་ལས་གྲུབ་མཐའ་མ་འདྲེས་པ་ཡོངས་སུ་རྫོགས་པ་སྙོག་ཚུལ།
དེ་ལས་ཡི་གེའི་འགྲོས་ཐིམ་སྟེ་ཡི་གེ་གནས་གྱུར་ལོངས་སྐུ་མངོན་དུ་བྱེད་ཚུལ། གལ་ཏེ་
གྲུབ་མཐའ་མ་བསྙོགས་ན་ལམ་གྱི་ཕྱག་འཐེབ་གསང་དབང་གི་འདའ་ཀ་མ་ཐུན་མོང་བ་
དང་ཐུན་མོང་མ་ཡིན་པ་འོད་གསལ་ནས་འཕོ་བ་ལ་སྦྱང་གོམས་ལས་སྦྱར་གསུམ་གྱི་ཁྲིད།
འཕོ་བ་མ་ཐེབ་ན་གསང་དབང་གི་བར་དོའི་ཁྲིད། ལམ་གྱི་ཚོད་འཛིན་རྨི་ལམ་དང་སྒྱུ་ལུས་
ཀྱི་ཁྲིད་རྣམས་མཛད་པ་ཡིན་ནོ། །
གཉིས་པ་ཁམས་འདུས་པ་བར་པ་ལ། ཤེས་དབང་དང་འབྲེལ་བ་ཐིག་ལེ་བདེ་སྟོང་
ཉམས་ཀྱི་ལམ་ཁྲིད་པའི་ཚེ། ཁྲིད་དང་ཐུན་གྱི་སྔོན་འགྲོ་གོང་བཞིན། དངོས་གཞི་དངོས་
སམ་ཡེ་ཤེས་ཀྱི་ཕྱག་རྒྱ་ལ་བརྟེན་པའི་སྦྱོར་བ་མཉམ་པ་གསུམ་དང་འདུ་ཤེས་གསུམ་ལྡན།
དངོས་གཞི་མན་ངག་གི་གནད་ལ་བྱང་ཆུབ་ཀྱི་སེམས་དབབ། བཟུང་བཟློག་ཁྱབ་མི་
ཉམས་པར་བསྲུང་བ་སྟེ་ལམ་རྒྱས་པའི་ཁྲིད། སྦྱོར་བ་ཐུར་སེལ་གྱི་རླུང་དབང་དུ་བྱ་བ།
དངོས་གཞི་དབབ་ཟློག་སོགས་དུས་མཉམ་དུ་བྱ་བ། རྗེས་འདྲེན་དང་ཁྱབ་པར་བྱ་བ་སྟེ་
ལམ་བསྡུས་པའི་ཁྲིད། དེ་ལས་ལྟ་བ་ཡས་འབབ་ཀྱི་དགའ་བཞི་ཉམས་སུ་མྱོང་ཚུལ། དེ་ལ་
ཕྱག་ཆེན་ངོ་སྤྲོད་པའི་ཁྲིད། དེ་ཉིད་སྤྱོད་པ་ཐུན་མོང་དང་ཐུན་མོང་མིན་པས་བོགས་དབྱུང་
བའི་ཁྲིད། དེ་ལས་གྲུབ་མཐའ་བདེ་སྟོང་རྒྱ་ཆུང་བ་སྙོགས་ཚུལ་ཐིག་ལེ་འགྲོས་ཐིམ་ནས་
ཐིག་ལེ་གནས་གྱུར་ཆོས་སྐུ་མངོན་དུ་བྱེད་ཚུལ། གལ་ཏེ་གྲུབ་མཐའ་མ་སྙོགས་ན་དབང་
གསུམ་པའི་འདའ་ཀ་མ། ཐུན་མོང་བ་དང་ཐུན་མོང་མ་ཡིན་པ་ནམ་འཆི་བའི་ཚེ་རྡོ་རྗེ་
སེམས་དཔའ་འབྱོན་པར་འགྱུར་བའི་གནད་ལ་སྦྱང་གོམས་ལས་སྦྱར་གྱི་ཁྲིད། འཕོ་བ་མ་
ཐེབས་ན་དབང་གསུམ་པའི་བར་དོ་སྦྱོང་བྱེད་སྦྱང་གོམས་ལས་སྦྱར་གྱི་ཁྲིད། ལམ་གྱི་ཚོད་
འཛིན་སྒྱུ་ལུས་རྨི་ལམ་གྱི་ཁྲིད་རྣམས་མཛད་པ་ཡིན་ནོ། །
གསུམ་པ་ཁམས་འདུས་པ་ཐ་མ་ལ་དབང་བཞི་པ་དང་འབྲེལ་བ་སྐྱོན་མེད་གཉུག་མ་
326



རྗེ་ཀླུ་སྒྲུབ་རྒྱ་མཚོའི་གསུང་གི་ཟིན་བྲིས་ལ་ས་སྐྱ་པ་སྔགས་འཆང་ངག་དབང་ཀུན་དགས་ཞུས་དག་བགྱིས་པའི་ལེགས་བཤད།
ཡེ་ཤེས་ཀྱི་ལམ་ཁྲིད་པའི་ཚེ། སྔོན་འགྲོ་གོང་བཞིན་དང་། དངོས་གཞི་འོག་རླུང་བསྐྱོད་པ་
ལུས་ཀྱི་རྦ་རླབས། ངག་འདྲེན་པ་ཞི་དྲག་གི་རྦ་རླབས། ཏིང་ངེ་འཛིན་སེམས་ཀྱི་རྦ་རླབས་
ལ་ཐབས་ཀྱི་རྒྱུད་སྦྱོང་བ་གཡས་བཟུང་བ། གཡོན་འཛིན་པ། དབུས་གཉིས་ཀའི་རྦ་རླབས་
རེང་པ་ལ་སྐད་ཅིག་མ་གསུམ། ཤེས་རབ་ལའང་དེ་བཞིན་གསུམ། ཐབས་ཤེས་གཉིས་
ཀའི་རྒྱུད་སོ་སོར་དག་པ་ལ་སྐད་ཅིག་མ་གཅིག་སྟེ་བདུན་རྣམས་ཉམས་སུ་ལེན་པའི་ཁྲིད།
དེ་ལས་ལྟ་བ་མས་བརྟན་གྱི་དགའ་བ་བཞི་མྱོང་ཚུལ། མས་བརྟན་ལྷན་སྐྱེས་ལ་ཕྱག་ཆེན་ངོ་
སྤྲོད་ཀྱི་ཁྲིད། དེ་ཉིད་སྤྱོད་པ་གསུམ་གྱིས་གོང་བཞིན་སྐྱོང་བའི་ཁྲིད། དེ་ལས་གྲུབ་མཐའ་
བདེ་སྟོང་རྒྱ་ཆེ་བ་སྙོགས་ཚུལ། དེ་ལས་རླུང་གི་འགྲོས་ཐིམ་སྟེ་རླུང་གནས་འགྱུར་ངོ་བོ་ཉིད་
སྐུ་མངོན་དུ་བྱེད་ཚུལ། གལ་ཏེ་གྲུབ་མཐའ་མ་སྙོགས་ན་བཞི་པའི་འདའ་ཀ་མ་དབང་བཞི་
ཐུན་མོང་བ་དང་ཐུན་མོང་མ་ཡིན་པ་ཕྱག་རྒྱ་ཆེན་པོ་ནས་འཕོ་བའི་འདའ་ཀ་མ་ལ་སྦྱངས་
གོམས་ལས་སྦྱར་གྱི་ཁྲིད། འཕོ་བ་མ་ཐེབ་ན་དབང་བཞི་པའི་བར་དོ་སྦྱོང་བྱེད་སྦྱངས་
གོམས་ལས་སྦྱར་སོགས་ཀྱི་ཁྲིད། ལམ་གྱི་ཚོད་འཛིན་རྨི་ལམ་དང་སྒྱུ་ལུས་ཀྱི་ཁྲིད་རྣམས་
རྫོགས་ནས་སྙིང་པོ་བསྡུ་བའི་ཁྲིད་རྣམས་མཛད་ཅིང་། གསང་དབང་གི་ཁྲིད་མན་ཆད་རྡོ་རྗེ་
ལུས་ཀྱི་དབང་བཞི་པའི་བར་དོ་སྦྱོང་བྱེད་སྦྱངས་གོམས་ལས་སྦྱར་སོགས་ཀྱི་ཁྲིད། ལམ་གྱི་
ཚོད་འཛིན་རྨི་ལམ་དང་སྒྱུ་ལུས་ཀྱི་ཁྲིད་རྣམས་རྫོགས་ནས་སྙིང་པོ་བསྡུ་བའི་ཁྲིད་རྣམས་
མཛད་ཅིང་། གསང་དབང་གི་ཁྲིད་མན་ཆད་རྡོ་རྗེ་ལུས་ཀྱི་རྣམ་བཤད་དང་རྫོགས་རིམ་ཀྱི་
བཤད་པ་ཅི་རིགས་པ་དང་། ཁྲིད་རྫོགས་ནས་གཞུང་བཤད། དེ་དག་གི་སྐབས་སུ་ལམ་
ཟབ་ཕྱི་ནང་གཉིས། བིར་སྲུང་ཐུན་མོང་བ་དང་ཐུན་མོང་མ་ཡིན་པ་གཉིས། བླ་མ་རིན་
འབྱུང་སོགས་རིགས་ལྔ་བསྐྱེད་པའི་བྱིན་རླབས་སོ་སོ། རྣམ་འཇོམས་བིར་ལུགས་ཀྱི་བྱིན་
རླབས། ཉེ་བརྒྱུད་ལམ་སྦས་བཤད་ཀྱི་བྱིན་རླབས་དང་ཁྲིད། ཤིན་ཏུ་ཉེ་བརྒྱུད་བརྡ་དོན་
གསལ་བའི་བྱིན་རླབས་དང་ཁྲིད། ལམ་ཟབ་བླ་མའི་ཁྲིད། བརྡ་ཆིག་བརྒྱུད་ཀྱི་བྱིན་རླབས།
327



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ག་ཡ་དྷ་རའི་མགོན་རྐྱང་གི་བྱིན་རླབས། སྒྲུབ་པ་ལུང་སྦྱིན་གྱི་བྱིན་རླབས། གསང་བཅུའི་
རྒྱས་བཏབ་དང་བཅས་པ། དེ་དག་གི་སྐབས་སུ་བླ་མ་ལྔ་བཅུ་པ་རྩ་འགྲེལ། ལམ་འབྲས་
ཀྱི་རྒྱ་བོད་བླ་མའི་ལོ་རྒྱུས། བླ་མ་སོ་སོའི་རྣམ་ཐར། ཆོས་འབྱུང་ངོ་མཚར་སྣང་བ། ཞིབ་མོ་
རྣམ་དག །ཞིབ་མོ་རྡོ་རྗེ། བསྟན་པ་རྒྱས་པའི་ཉི་འོད། གནད་ཀྱི་སྒྲོན་མེ་རྣམས་ཀྱི་ལུང་དང་
ཁོག་ཕུབ་ཀྱི་ཟིན་ཐུན་རྣམས་སྣང་གསུམ་གྱི་ཁྲིད་དང་ཆབ་གཅིག་ཏུ་མཛད། སྔགས་ལམ་
གྱི་ཚེ་གླེགས་བམ་རྣམ་པ་གཉིས། གཞུང་བཤད་སྲས་དོན་མ། གསུང་སྒྲོས་མ། པོད་ནག་མ།
སྲོ་ལུང་པ་ཀུན་སྨོན་གྱི་གཉག་མའི་གསལ་བྱེད་དང་གཞུང་བཤད་བརྟག་གཉིས། དག་ལྗོན་
སྤྱི་གསུམ་སོགས་ཀྱི་ལུང་མཐའ་ཡས་པ་ཞིག་སྐབས་དང་སྦྱར་ནས་མཛད་དོ། །མདོར་ན་རྗེ་
བཙུན་གོང་མས་འབྲེལ་བརྟགས་ནས་དབང་བསྐུར། དབང་བསྐུར་ནས་ཁྲིད་བཤད། ཁྲིད་
བཤད་ནས་གདམས་ངག་བསྟན་པ་དེ་གཞུང་བཤད། གདམས་ངག་བསྟན་ནས་སྒྲུབ་པའི་
ལུང་སྦྱིན། སྒྲུབ་པའི་ལུང་སྦྱིན་ནས་གསང་བཅུའི་རྒྱས་བཏབ། ཅེས་པ་ལྟར་འདི་ལ་ཉེ་བར་
མཁོ་བའི་དབང་ཁྲིད་གཞུང་རྣམས་བཤད་ལུང་བྱིན་རླབས་སོགས་མ་ཚང་བ་མེད་པར་སྐལ་
ལྡན་གྱི་གདུལ་བྱ་ཚིམ་པར་མཛད་པ་ནི་ལུགས་འདིའི་ཟབ་ཁྱད་དོ། །
གོང་གི་གཉིས་པ་དོན་ལ་རྩོད་པ་སྤོང་བ་ལ་ཁོ་ན་རེ། སྣང་གསུམ་དོན་དམ་སེམས་
བསྐྱེད་ཀྱི་སྐབས་སུ་ཁྱེད་ཀྱི་ཁྲིད་རིམ་དེ་མི་འཐད་དེ། དེ་འདྲ་ཚད་ལྡན་གྱི་གཞུང་ལས་མ་
བཤད་པའི་ཕྱིར་ཟེར་ན། དེའི་ལན་ནི། རྗེ་བཙུན་གྱི་ཇོ་ལྕགས་མ་ལས། སེམས་བསྐྱེད་པ་
ལ་གསུམ། སྨོན་པའི་སེམས་བསྐྱེད་པ་དང་། འཇུག་པའི་སེམས་བསྐྱེད་པ། དོན་དམ་པའི་
སེམས་བསྐྱེད་པའོ། །ཞེས་དང་། ཁྲིད་ཡིག་ཚིགས་བཅད་མར་ཡང་། བདག་གཞན་མཉམ་
དང་བརྗེ་བའི་བྱང་ཆུབ་སེམས། །དོན་དམ་བྱང་ཆུབ་སེམས་ཀྱང་བསྒོམ་པར་བྱ། །ཞེས་པ་
ཙམ་ལས་གཞན་དུ་དོན་དམ་སེམས་བསྐྱེད་ཀྱི་ཁྲིད་གསལ་པོར་མ་གསུངས་པས་དོན་དམ་
སེམས་བསྐྱེད་ཀྱི་ཁྲིད་མི་དགོས་ཞེས་དང་། ཡང་སྦས་དོན་གསལ་བར་གསང་འདུས་ཀྱི་
328



རྗེ་ཀླུ་སྒྲུབ་རྒྱ་མཚོའི་གསུང་གི་ཟིན་བྲིས་ལ་ས་སྐྱ་པ་སྔགས་འཆང་ངག་དབང་ཀུན་དགས་ཞུས་དག་བགྱིས་པའི་ལེགས་བཤད།
ལུང་དྲངས་པ་ལས་ཀྱང་། དངོས་པོ་ཐམས་ཅད་དང་བྲལ་བ། །ཕུང་པོ་ཁམས་དང་སྐྱེ་
མཆེད་དང་། །གཟུང་དང་འཛིན་པ་རྣམ་སྤངས་པ། །ཆོས་བདག་མེད་པ་མཉམ་ཉིད་པས། །
རང་སེམས་གདོད་ནས་མ་སྐྱེས་པ། །སྟོང་པ་ཉིད་ཀྱི་རང་བཞིན་ནོ། །ཞེས་ཆོས་ཐམས་ཅད་
སེམས་དང་། སེམས་ཀྱི་རང་བཞིན་སྟོང་པ་ཉིད་ཡིན་ནོ། །ཞེས་པ་ཙམ་ལས་མ་བཤད་པས་
དོན་དམ་སེམས་བསྐྱེད་ཀྱི་ཁྲིད་མེད་དམ་སྙམ་འཁྲུལ། ཁ་ཅིག་ནི། གསལ་བ་རང་སོ་
བཟུང་། སྟོང་པ་རང་སོ་བཟུང་། ལྷུག་པ་རང་སོ་བཟུང་ཞེས་སོགས་ཀྱི་སྒོ་ནས་འཆད་མོད།
ཁོ་བོས་ནི་གོང་མའི་གསུང་གི་ཚིག་ཟིན་ལ་མ་བཤད་ཀྱང་། དོན་གྱིས་ཐོབ་པའི་སྙིང་པོ་
བསྒྲིལ་ནས་བཤད་པ་སྟེ། རྗེ་བཙུན་གྱིས། ཕ་རོལ་ཕྱིན་པའི་གཞུང་ལུགས་མདོར་
བསྡུས་ན། །སྙིང་པོ་དོན་གྱི་མན་ངག་འདི་དག་ཡིན། །ཞེས་སྣང་གསུམ་འདི་ཕ་རོལ་ཏུ་
ཕྱིན་པའི་ལྟ་སྒོམ་སྤྱོད་གསུམ་གྱི་སྙིང་པོ་བསྡུས་པའི་ཉམས་ལེན་ཡིན་པར་བཤད་པས་ན།
འདིར་ཕར་ཕྱིན་ལུགས་ཀྱི་ལྟ་བ་རྣམ་དག་ཅིག་སྟོན་པ་སྐབས་སུ་བབས། དེ་ཡང་རྣལ་
འབྱོར་དབང་ཕྱུག་གིས་ཐོག་མར་ཐོགས་མེད་ཀྱི་ཤིང་རྟའི་སྲོལ་ལ་ཞུགས། དེ་རྗེས་ཀླུ་སྒྲུབ་
ཀྱི་ཤིང་རྟའི་སྲོལ་ལ་ཞུགས་པའི་པཎྜི་ཏ་ཡིན་པའི་གནད་ཀྱིས། བཤད་སྲོལ་དེ་གཉིས་ལས་
བྱུང་བའི་ལྟ་བ་རྣམ་དག་སྟོན་པར་འཐད་པས་ངེད་ཅག་བརྒྱུད་པ་འདི་པས་དེ་ལྟར་མཛད་
པའི་ཕྱིར་རོ། །
ཡང་ཁ་ཅིག་ལྟ་ཁྲིད་ཀྱི་སྐབས་སུ་སེམས་འཚོལ་གྱི་ཐ་སྙད་མི་འཐད་དེ། དེ་འདྲ་
གཞན་ལུགས་དང་བསྲེས་པའི་ཕྱིར། ཞེས་པ་ནི་རང་གི་ཆོས་ལུགས་ལ་གོམས་འདྲིས་མེད་
པར་ཟད་དེ། འཁོར་འདས་དབྱེར་མེད་ཀྱི་འགྲེལ་པར། ཇི་ལྟར་སེམས་ཀྱི་གསལ་བ་མི་
འདོར་བ་ཡིན་ཏེ། གསལ་བ་སེམས་ཀྱི་མཚན་ཉིད་ཅེས་བྱ། གསལ་བ་དེ་ལེགས་པར་
བརྟགས་ན་གནས་སམ་རིགས་སམ་ཁ་དོག་གམ་དབྱིབས་ལ་སོགས་པ་གང་ལྟར་བཙལ་
ཡང་མི་རྙེད་ཅིང་མ་གྲུབ་སྟེ། སྟོང་པ་སེམས་ཀྱི་རང་བཞིན་ཞེས་བྱ། དེ་ལྟར་གསལ་བ་
329



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
བཙལ་བས་མ་རྙེད་པ་ལ་སྟོང་པ་ཞེས་བྱ། སྟོང་པ་འཚོལ་མཁན་དེ་ཉིད་ལ་གསལ་བ་ཞེས་བྱ།
ཞེས་སོགས་དང་། བླ་མ་དམ་པའི་ཁྲིད་ཡིག་སྦས་དོན་གསལ་བར། ཉམས་སུ་བླང་ཚུལ་
དངོས་ནི་སྒོམ་པ་གསུམ་གྱི་སྐབས་དང་འདྲ་བར། བླ་མ་ལ་མོས་གུས་ཞག་འགའ་བྱེད་དུ་
བཅུག་ལ། དེ་བར་དུ་ཤེས་པ་གློད་ནས་ངོ་འཛིན་དུ་གཞུག །ཅེས་དང་། རྒྱལ་ལྷ་ཁང་པ་བློ་
གྲོས་སེང་གེས་བླ་མ་དམ་པའི་གསུང་ཟིན་བྲིས་བྱས་པ་ལས། སེམས་འཛིན་དུ་འཇུག་པའི་
སྐབས་སུ། སེམས་གློད་ལ་རང་གི་སེམས་ངོ་བོ་ཅི་འདྲ་ཞིག་འདུག་ལྟོས་ཞེས་ཕྱག་ཆེན་པ་
རྣམས་ཀྱི་སེམས་འཚོལ་དང་འདྲ་བར་ཡུན་ཅི་རིགས་པར་འཚོལ་དུ་བཅུག །ཅེས་སེམས་
ཚོལ་གསལ་བར་བཤད་པ་དེ་བརྒྱུད་པ་འདི་པས་ཕྱག་ལེན་ལ་ཐེབ་པར་མཛད་པའི་
ཕྱིར་རོ། །ཡང་ཁ་ཅིག །སེམས་བཙལ་ནས་སེམས་ངོ་སྤྲོད་པའི་ཐ་སྙད་མི་འཐད་དེ།
ལུགས་འདི་ལ་དེ་འདྲ་མ་བཤད་པའི་ཕྱིར་རོ། །ཟེར་ན། དེ་ཡང་རང་མཚང་སྟོན་པ་སྟེ། ལྟ་
བའི་རང་འགྲེལ་ལས་དེ་ཉིད་བླ་མས་ཐོག་མར་སྟོན་པའི་དུས་སུ་ལེགས་པར་བསྟན་ལ་ངོ་
སྤྲད་དོ། །དེ་ལྟ་བུའི་རང་བཞིན་ལེགས་པར་ངོ་འཕྲོད་ན་ལྟ་བ་འཁོར་འདས་དབྱེར་མེད་
ཅེས་བྱ་བ་ཡིན་ནོ། །ཞེས་བཤད་པ་འདི་ཁྱེད་ཅག་གིས་མ་གཟིགས་འདུག་ཀྱང་བརྒྱུད་པ་
འདི་པས་ཕྱག་ལེན་ལ་ཐེབས་པར་མཛད་པའི་ཕྱིར་རོ། །
ཡང་ཁ་ཅིག །ལྟ་བའི་ངོ་སྤྲོད་ལ་ཐུན་མོང་དང་ཐུན་མོང་མ་ཡིན་པ་གཉིས་སུ་བྱེད་པ་
འདི་མི་འཐད་དེ། དེ་འདྲ་རང་ལུགས་ལ་མི་བཞེད་པའི་ཕྱིར་ཞེ་ན། དེ་ཡང་གནད་མ་ཟིན་
པ་སྟེ། སེམས་ལ་གཉིས་སྣང་འཁྲུལ་པའི་ཆ་དང་།གཉིས་མེད་གསལ་རིག་གི་ཆ་གཉིས་
ཡོད་པའི་ཕྱི་མ་ངོ་འཕྲོད་པའི་ལྟ་བ་དེ་ལྟ་བ་རྣམ་དག་ཡིན་གྱི། སྔ་མ་དེ་ལྟ་བ་རྣམ་དག་མ་
ཡིན་པའི་ཕྱིར་དང་། རང་བཞིན་གསལ་དང་སྟོང་པ་ཟུང་འཇུག་ལས། །ཞེས་པའི་གསལ་
སྟོང་ཟུང་འཇུག་དེས། ལུས་ལ་ཡེ་ཤེས་ཆེན་པོ་གནས། །ཞེས་པའི་ཡེ་ཤེས་དེ་དང་། རང་
བཞིན་ལྷན་ཅིག་སྐྱེས་ཞེས་བརྗོད། །རྣམ་པ་ཐམས་ཅད་སྡོམ་པ་གཅིག །ཅེས་པའི་ཡེ་ཤེས་
330



རྗེ་ཀླུ་སྒྲུབ་རྒྱ་མཚོའི་གསུང་གི་ཟིན་བྲིས་ལ་ས་སྐྱ་པ་སྔགས་འཆང་ངག་དབང་ཀུན་དགས་ཞུས་དག་བགྱིས་པའི་ལེགས་བཤད།
དེ་ངོས་བཟུང་བའི་ཕྱིར་ཏེ། ལྟ་བའི་རང་འགྲེལ་ལས། དང་པོ་ནི་རྩ་རྒྱུད་ལས། ལྷན་ཅིག་
སྐྱེས་པས་གང་སྐྱེས་པ། །ལྷན་ཅིག་སྐྱེས་པར་དེ་བརྗོད་བྱ། །རང་བཞིན་ལྷན་ཅིག་སྐྱེས་
ཞེས་བརྗོད། །རྣམ་པ་ཐམས་ཅད་སྡོམ་པ་གཅིག །ཅེས་གསུངས་པའི་དོན་ཡིན་ཏེ། དེ་ལ་
གསུམ། རྒྱུ་ལྷན་ཅིག་སྐྱེས་པའི་ཆོས་གསུམ། ལམ་ལྷན་ཅིག་སྐྱེས་པའི་ཆོས་གསུམ།
འབྲས་བུ་ལྷན་ཅིག་སྐྱེས་པའི་ཆོས་གསུམ་མོ། །ཞེས་སོགས་གསལ་བར་གསུངས་པའི་
ཕྱིར་རོ། །ཡང་ཁ་ཅིག །སྣང་བ་སེམས། སེམས་སྒྱུ་མ། སྒྱུ་མ་རང་བཞིན་མེད་པ་གསུམ་
གྱིས་གསལ་སྟོང་ཟུང་འཇུག་གསུམ་ལ་བོགས་དབྱུང་ངོ༌། །ཞེས་པ་མི་འཐད་དེ། དེ་འདྲ་
འབྲེལ་མེད་ཁོ་ནར་ཟད་པའི་ཕྱིར་ཞེ་ན། དེ་ཡང་དེ་གསུམ་གྱི་གནད་མ་རིག་པའི་བབ་
ཅོལ་ཏེ། སྣང་བ་སེམས་སུ་བསྒྲུབ་པས་གཟུང་བྱ་ཕྱི་དོན་བདེན་མེད་དུ་གཏན་ལ་ཕབ།
སེམས་ཙམ་རྣམ་བདེན་པའི་ལྟ་བ་དང་ན་མཉམ་པར་བྱས། སེམས་སྒྱུ་མར་བསྒྲུབ་པས་
འཛིན་བྱེད་ཀྱི་སེམས་འཁྲུལ་པ་དེ་ཡང་བདེན་མེད་དུ་གཏན་ལ་ཕབ། རྣམ་རྫུན་པའི་ལྟ་བ་
དང་ན་མཉམ་པར་བྱས། སྒྱུ་མ་རང་བཞིན་མེད་པར་བསྒྲུབ་པས་གཟུང་འཛིན་གྱིས་དག་
པའི་སེམས་རང་བཞིན་གྱི་འོད་གསལ་བ་དེ་ཡང་བདེན་མེད་དུ་གཏན་ལ་ཕབ་སྟེ། ཆོས་
ཐམས་ཅད་བདེན་སྟོང་རྟོགས་པའི་དབུ་མའི་ལྟ་བ་དང་ན་མཉམ་པར་བྱས་པའི་ཕྱིར་རོ། །
དེས་ན་སྒྱུ་མ་རང་བཞིན་མེད་པར་བསྒྲུབ་ཅེས་པའི་དོན། སྔར་སྒྱུ་མ་ལྟ་བུར་གཏན་ལ་ཕབ་
ཟིན་པ་དེ་རང་བཞིན་མེད་པར་སྒྲུབ་པ་ནི་མ་ཡིན་ཏེ། སྔར་ཁྱད་གཞི་འཛིན་བྱེད་ཀྱི་སེམས་
འཁྲུལ་པ་སྒྱུ་མ་ལྟ་བུར་བསྒྲུབས་ཟིན་པས་དེ་འདིར་རང་བཞིན་མེད་པར་སྒྲུབ་མི་དགོས་
པའི་ཕྱིར། དེས་ན་འདིར་གཟུང་འཛིན་གྱིས་སྟོང་པའི་ཆོས་ཉིད་རང་བཞིན་འོད་གསལ་དེ་
རང་བཞིན་མེད་པར་སྒྲུབ་པ་ཡིན་ཏེ། དེའི་ཚེ་དེ་བདེན་མེད་དུ་གཏན་ལ་མ་ཕབ་པའི་ཕྱིར་ཏེ།
སྔར་སེམས་སྒྱུ་མར་བསྒྲུབ་པའི་སྐབས་སུ་དབུ་མའི་ལྟ་བ་མ་སྐྱེས་པའི་ཕྱིར་ཏེ། དབང་པོ་
རབ་འབྲིང་གསུམ་དུ་བཀྲི་བའི་གཞུང་ཤིང་ལས། འཁོར་འདས་དབྱེར་མེད་ལ་བསླབ་པ་
33



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ། །
གསུམ་ནི་ཆོས་ཐམས་ཅད་སེམས་སུ། སེམས་སྒྱུ་མར། དེ་སྤྲོས་བྲལ་དུ་ཐག་བཅད་དེ་དབུ་
མ་དང་མཐུན་ཞེས་པའི་གསུམ་པའི་སྐབས་ཀྱི་ལྟ་བ་དབུ་མ་དང་ན་མཉམ་པར་བཤད་པའི་
གནད་ཀྱིས་གོང་མ་གཉིས་ཙམ་གྱི་ལྟ་བ་དེ་དབུ་མའི་ལྟ་བ་ཡིན་པར་སོང་འདུག་པའི་
ཕྱིར་རོ། །
དེ་ལྟར་ན་ཉམས་བླངས་གསུམ་གྱི་ཚེ་ཉམས་ཁྲིད་མཛད་ལ། ཐོག་མཐའ་གཉིས་སུ་
མི་མཛད་པ་ནི་ཐུན་མོང་བ་ཙམ་དང་། ལྷན་སྐྱེས་གསུམ་གྱིས་སེམས་འཚོལ་དང་ངོ་སྤྲད་
མཐར་ཕྱིན་པར་བྱས་ཏེ། ལྟ་བ་རྟོགས་པའི་དབང་དུ་མི་འགྱུར་བར་ཉམས་མྱོང་སྐྱེས་ངེས་
ཀྱི་ཁྲིད་ལ་སློབ་བཤད་ཅེས་འཇོག་གོ །ཡང་ཁ་ཅིག །ཁྱེད་ཀྱི་ལྟ་ཁྲིད་དང་བསྒོམ་པས་
ཉམས་མྱོང་ཐོན་ངེས་བྱེད་ཅེས་པ་མི་རིགས་ཏེ་ལྟ་བ་འདི་ཕར་ཕྱིན་ཐེག་པ་དང་ན་མཉམ་
པའི་ལྟ་བ་དང་། རྒྱུ་དུས་ཀྱི་ལྟ་བ་དུག་ཅན་ཡིན་པར་བཤད་པའི་ཕྱིར་ཟེར་ན། དེ་ཡང་སྤྱིར་
བཏང་དམིགས་བསལ། ཚོགས་སློབ་ཀྱི་ཁྱད་པར་མ་ཕྱེད་པ་སྟེ། ས་ཆེན་གྱིས་རྣམ་པར་
རྟོག་པ་ཡེ་ཤེས་ཀྱི། །དབང་དུ་སོང་ན་འཁོར་བ་མེད། །ཡེ་ཤེས་རྣམ་པར་རྟོག་པ་ཡི། །དབང་
དུ་སོང་ན་གྲོལ་བ་མེད། །ཅེས་པའི་དོན། རྣམ་རྟོག་ཡེ་ཤེས་ཀྱི་དབང་དུ་འགྲོ་བའི་ལྟ་བ་འདི་
ལྟ་ཁྲིད་ཀྱི་སྐབས་སུ་སྐྱེས་དགོས་ལ་དེ་ལྟར་སྐྱེས་པའི་ལྟ་བ་ཐམས་ཅད་ལྟ་བ་དུག་མེད་སྒོམ་
པའི་ཉམས་མྱོང་དང་འབྲེལ་བ་ཁོ་ན་ཡིན་པའི་ཕྱིར་རོ། །དེ་ལྟར་ཡང་། དབང་བཞི་ངོ་སྤྲོད་
ཀྱི་འགྲེལ་པར། དེ་ནི་ཐོག་མར་ལྟ་བ་བསྒོམ་ལ། དེའི་ཡེ་ཤེས་ཅུང་ཟད་སྐྱེས་པ་ན། རྣམ་
པར་རྟོག་པ་ཡེ་ཤེས་ཀྱི། །དབང་དུ་གྱུར་ན་འཁོར་བ་མེད། །ཡེ་ཤེས་རྣམ་པར་རྟོག་པ་ཡི། །
དབང་དུ་གྱུར་ན་གྲོལ་བ་མེད། །རྣམ་རྟོག་ཆོས་ཉིད་ཀྱི་དབང་དུ་གྱུར་ན་འཁོར་བ་མེད་དེ།
ཆབ་རོམ་ཆུར་ཞུ་བཞིན་ནོ། །ཆོས་ཉིད་རྣམ་པར་རྟོག་པའི་དབང་དུ་གྱུར་ན་གྲོལ་བ་མི་
སྲིད་དེ། ཆུ་འཁྱགས་པ་ཆབ་རོམ་དུ་གྱུར་ན་ཆུའི་བྱ་བ་མི་ནུས་པ་བཞིན་ནོ། །དེ་ལྟར་ལྟ་
བའི་ཁྲིད་ཀྱི་རྣམ་པར་རྟོག་པའི་དབང་དུ་མི་འཆོར་བ་བྱས་ནས་གཟོད་བསྐྱེད་རིམ་བསྒོམ་
332



རྗེ་ཀླུ་སྒྲུབ་རྒྱ་མཚོའི་གསུང་གི་ཟིན་བྲིས་ལ་ས་སྐྱ་པ་སྔགས་འཆང་ངག་དབང་ཀུན་དགས་ཞུས་དག་བགྱིས་པའི་ལེགས་བཤད།
པར་བྱའོ། །ཞེས་གསལ་བར་བཤད་པ་འདི་ལ་རྣམ་དཔྱོད་ཅེ་རེ་ལོང་དུ་མ་སོང་ན་དེས་
འཐུས་པའི་ཕྱིར་རོ། །
ཡང་ཁ་ཅིག །དབང་བཞིའི་ཁྲིད་ཀྱི་སྐབས་སུ་ལྟ་བའི་ཉམས་མྱོང་སྐྱོན་མེད་ལ་ཕྱག་
ཆེན་དུ་ངོས་འཛིན་དང༌། དེ་ལ་ཕྱག་ཆེན་དུ་ངོ་སྤྲོད་པའི་ཐ་སྙད་དང་། དེ་སྤྱོད་པ་རྣམ་
གསུམ་གྱི་བོགས་དབྱུང་བའི་ཁྲིད་ལ་སོགས་པ་མི་འཐད་དེ། ལྟ་བའི་ཉམས་མྱོང་ཐམས་
ཅད་དབང་གི་ཡེ་ཤེས་ཡིན་པས་ཕྱག་ཆེན་ཡིན་པའི་ཕྱིར་དང་། ཕྱག་ཆེན་ངོ་སྤྲོད་ཅེས་པའི་
ཐ་སྙད་ས་ལུགས་ལ་མེད་པའི་ཕྱིར་དང་། སྤྱོད་པ་གསུམ་གྱི་ཐ་སྙད་རྒྱུད་ལུགས་ལ་ཡོད་ཀྱི་
མན་ངག་ལུགས་ལ་མེད་པའི་ཕྱིར་རོ་ཟེར། དེ་ཡང་ཐུན་མོང་དང་ཐུན་མོང་མ་ཡིན་པའི་ཁྱད་
པར་མ་ཕྱེད་པ་དང་། ཆོས་རྒྱུས་ཆུང་བའི་ཉེས་པ་ཁོ་ནར་སྣང་སྟེ། སྤྱིར་བཏང་ལ་དབང་གི་
ཉམས་མྱོང་ལྟ་བ་ཐམས་ཅད་ཕྱག་ཆེན་ལྟ་བུར་བཤད་ཀྱང་། སློབ་བཤད་ཐུན་མོང་མ་ཡིན་
པའི་ཚེ་ཕྱག་ཆེན་མིག་ཐུར་ལྟར་ཉམས་མྱོང་སྐྱོན་མེད་ཁོ་ན་ཕྱག་ཆེན་ཡིན་གྱི། སྐྱོན་ཅན་དེ་
དག་མ་ཡིན་པའི་ཕྱིར་ཏེ། དེའི་རྒྱུན་བསྐྱངས་པས་མཚོན་བྱ་དོན་གྱི་ཕྱག་ཆེན་འདྲེན་མི་ནུས་
པའི་ཕྱིར་ཏེ། དེ་གནས་ལུགས་ཆོས་ཉིད་དོན་སྤྱིའི་ཚུལ་གྱིས་མཐོང་བའམ། དེ་ལ་གསལ་
སྣང་ཐོབ་པ་ལྟ་བུའི་ལྟ་བ་མ་ཡིན་པའི་ཕྱིར་དང༌། ལྟ་བའི་རྩ་བར། རྟོགས་པ་དཔེ་ཡི་ཡེ་
ཤེས་ངོ་སྤྲོད་བྱ། །ཞེས་དང་། འགྲེལ་པར་དེ་ལྟར་རྒྱས་བཏབ། ལེགས་པར་གོ་བའི་ཚེ་རང་
བཞིན་ལྷན་སྐྱེས་སམ། ཞུ་བདེ་ལྷན་སྐྱེས་ཞེས་བྱ་བ་མཐོང་བའི་ལམ་གྱིས་ཡེ་ཤེས་མཚོན་
ནུས་པས། ཀུན་མཁྱེན་ཡེ་ཤེས་དེ་ལྟ་བུ། །ཞེས་གསུངས་པས་ན་དཔེའི་ཡེ་ཤེས་ཡིན་ནོ་ཞེས་
ངོ་སྤྲོད་པར་བྱའོ། །རྫོགས་པའི་རིམ་པ་འཁོར་འདས་དབྱེར་མེད་བསྟན་ཏེ། རིམ་པ་གཉིས་
མདོར་བསྡུས་ཏེ་ཞིབ་ཏུ་བསྟན་པའོ་ཞེས། རྫོགས་རིམ་འཁོར་འདས་དབྱེར་མེད་ཀྱི་ལྟ་བ་
ལ་མཚོན་བྱེད་དཔེའི་ཡེ་ཤེས་ཕྱག་ཆེན་ངོ་སྤྲོད་ཀྱི་ཐ་སྙད་གསལ་བར་མཛད་པ་འདི། ཐོག་
མཐའ་བར་གསུམ་དུ་གསལ་བྱེད་དུ་སྦྱོར་བ་སློབ་བཤད་ཟབ་མོའི་མིག་གིས་མཐོང་བའི་
333



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
ཕྱིར་དང་། མཁས་པ་ཆེན་པོ་གུང་རུའི་གསུང་ངག་ཁོག་སྒྲིགས་ལས་ཀྱང་། དབང་བཞིའི་
ལམ་རྒྱས་པར་བསྟན་པ་དང༌། མཐར་དབང་གི་ཡེ་ཤེས་ངོ་སྤྲོད་ཚུལ་ལོ། །ཞེས་གསལ་བར་
བཤད་པའི་ཕྱིར་དང་། པཎ་ཆེན་ཉི་ཟླ་སེང་གེས་ཀྱང་། དེ་རྗེས་བཞི་པའི་རྦ་རླབས་གསུམ། །
མན་ངག་བཞིན་དུ་ཉམས་སུ་བླངས། །དེ་དག་ལས་འབྱུང་ཡེ་ཤེས་ནི། །ངོ་སྤྲོད་མན་ངག་
བཞིན་དུ་བསྒོམ། །ཞེས་སོགས་བཤད་པའི་ཕྱིར་དང་། སྤྱོད་པ་གསུམ་གྱི་བོགས་དབྱུང་
དགོས་པ་ཡང་། ཁྲིད་ཡིག་ཚིགས་བཅད་མར། དྲོད་ཐོབ་ནས་ནི་སྤྱོད་པས་བརྟན་བྱས་ཏེ། །
ས་ལམ་བགྲོད་ནས་ཉེ་རྒྱུས་མཚམས་སྦྱར་ནས། །རྡོ་རྗེ་འཛིན་པ་མངོན་དུ་བྱེད་པར་
འགྱུར། །ཞེས་དྲོད་ཕྱག་ཆེན་གྱི་ཡེ་ཤེས་སྐྱེས་ནས་སྤྱོད་པ་པས་བརྟན་པར་བྱེད་ཅེས་པ་དེ།
ཁྲིད་ཀྱི་ལག་ལེན་ལ་ཐེབ་པར་བྱས་པའི་ཕྱིར་དང་། པཎ་ཆེན་ཉི་ཟླས་ཀྱང་། འདུས་པ་
གསུམ་གྱི་གནས་སྐབས་སུ། །བར་ཆད་བྱུང་ན་གེགས་སེལ་བསྟན། །དེ་ནས་ཆུང་འབྲིང་
ཆེན་པོ་ཡི། །དྲོད་ཀྱི་རིམ་པས་སྤྱོད་པ་བྱ། །ཞེས་བཤད་པའི་ཕྱིར་རོ། །ཡང་ཁ་ཅིག །ཁྲིད་
ཀྱི་ཚེ་འདའ་ཀ་མ་བཞི་དང་བར་དོ་བཞིའི་ཁྲིད་བྱེད་པ་མི་འཐད་དེ། དེ་འདྲ་ལུགས་འདི་ལ་
མེད་པའི་ཕྱིར་དང་། གཞུང་བཤད་ལས་ཀྱང་ཁྲིད་ཀྱི་སྐབས་སུ་དེ་འདྲ་བ་མ་བཤད་པའི་
ཕྱིར་ཞེ་ན། དེ་ནི་མན་ངག་གི་གནད་མ་གོ་བ་སྟེ། མན་ངག་གི་གནད་དྲུག་གི་དཀྲི་བའི་ཁྲིད་
ཡིག་ལས། གྲུབ་མཐའ་མ་བསྙོག་པ་རྣམས་ལ་འདའ་ཀ་མ་བཞི་དང་། བར་དོ་རྣམ་པ་བཞི་
བླ་མའི་ཞལ་ལས་ཇི་ལྟ་བ་བཞིན་ཤེས་པར་བྱའོ། །ཞེས་དང་། བརྡ་དོན་གསལ་བ་ལས།
འདི་ལ་དོན་གསུམ་སྟེ། རྩ་བའི་ཚིག་འབྲུ་གཉེར་བ་དང་། །དེའི་དོན་ཉམས་སུ་བླང་བ་
དང༌། །ཞར་ལས་བྱུང་བ་དང་བཅས་པའོ། །ཞེས་ས་བཅད་དེ་གསུམ་མཛད་ནས། གསུམ་
པའི་ཚེ་དེ་ལྟར་ལམ་བཞིས་གྲུབ་མཐའ་མ་བསྙོག་ནས་གློ་བུར་དུ་འཆི་བའམ། ངེས་པའི་
འཆི་ལྟས་བྱུང་ན་དེའི་དོན་གྱི་གདམས་པ་ནི་བཞི་རུ་འདུ་སྟེ། འཕོ་བ། གྲོང་འཇུག་བར་དོ།
དེ་རྣམས་ཀྱི་ཚོད་འཛིན་རྨི་ལམ་མོ། །ཞེས་སོགས་ལག་ལེན་ཁྲིད་ཀྱི་སྐབས་སུ་གསལ་བར་
334



རྗེ་ཀླུ་སྒྲུབ་རྒྱ་མཚོའི་གསུང་གི་ཟིན་བྲིས་ལ་ས་སྐྱ་པ་སྔགས་འཆང་ངག་དབང་ཀུན་དགས་ཞུས་དག་བགྱིས་པའི་ལེགས་བཤད།
བཤད་པའི་ཕྱིར་རོ། །ཡང་ཁ་ཅིག །རྨི་ལམ་དང་སྒྱུ་ལུས་ཀྱི་ཁྲིད་ཀྱང་མི་རིགས་སོ་ཞེ་ན།
དེ་ཡང་བརྡ་དོན་གསལ་བར། ཞར་བྱུང་གདམས་ངག་འཕོ་བ་གྲོང་འཇུག བར་དོ། རྨི་ལམ་
ཞེས་དང་། དེ་དག་གི་སྦྱང་བ་དང་། གོམས་པར་བྱེད་པ་ནི། རྨི་ལམ་དུ་ཇི་ལྟར་འདོད་པ་
བཞིན་ནུས་ན་ངེས་པར་འགྲུབ་པས་ལམ་གྱི་ཚོད་འཛིན་ནོ། །ཞེས་བཤད་པ་མ་མཐོང་བར་
ཟད་དོ། ། །
དེ་བཞིན་དུ་གནད་འདི་ལེགས་པར་དགོངས་པས་ན། ངོར་ཆེན་དཀོན་མཆོག་ལྷུན་
གྲུབ་ཀྱིས་མཛེས་རྒྱན་ལས་ཀྱང་། དབང་བཞི་ལམ་གྱི་ཁྲིད་བཞི། ལྟ་བ་སྐྱོང་ཚུལ་བཞི།
འདའ་ཀ་མ་བཞིའི་ཁྲིད། བར་དོ་བཞིའི་ཁྲིད་རྣམས་ཁྲིད་ཡིག་ཏུ་གསལ་བར་བཀོད་པ་
ཡིན་ནོ། །སྒྱུ་ལུས་ཀྱི་ཁྲིད་འདི་གོང་མའི་གསུང་ན་ཡོད་པ་མ་མཐོང་ཡང་། བདག་གི་ཡོངས་
འཛིན་གོང་མས་གསལ་བར་གཟིགས་པའམ་དོན་གྱིས་ཐོབ་པ་གང་རུང་དུ་ངེས་སོ། །
མདོར་ན་བརྒྱུད་པ་འདི་པས་འཆད་ཚུལ་ནི་རང་གཞན་མ་ཕྱེད་པའམ་བརྒྱུད་པ་མེད་པར་
རང་བློས་བསླད་པའམ། ཕྱོགས་གཅིག་ཁོ་ན་ལ་ཨ་འཐས་ཀྱི་སྐྱོན་ལྟ་བུ་གསུམ་དང་བྲལ་
བའི་སྒོ་ནས་སྐལ་ལྡན་གྱི་སློབ་བུ་ལ་གཅེས་པར་གདམས་པས་སློབ་བཤད་ཅེས་བྱ་སྟེ། ས་
སྐྱ་པཎྜི་ཏས། ཕྱོགས་གཅིག་ལ་ཨ་མ་འཐས་པར། རྒྱ་འབག་གི་མིག་ལྟར་འཁྲུལ་ཆགས་
པར་བྱའོ། །ཞེས་པ་ལྟར་ཡིན་པས་དྲང་པོའི་བློ་ལྡན་དག་ཡིད་ཆེས་པར་བྱོས་ཤིག་ཅེས་སོ། །
སྨྲས་པ། རྒྱུད་གསུམ་བཅུད་བསྡུས་སློབ་བཤད་དྭངས་པའི་མཚོ། །གྱི་ནའི་ཀླན་ཀ་
བརྟོལ་མེད་དྲག་ཆར་གྱིས། །ཅུང་ཟད་བསྙོགས་པ་འདྲེན་མཆོག་བླ་མ་ཡིས། །རྣམ་དཔྱོད་
ཀེ་ཏ་ཀ་ཡིས་དྭངས་པར་མཛད། །དེ་ལས་བྱུང་བའི་རྣམ་དཀར་ཉི་འོད་ཀྱིས། །སློབ་བཤད་
རྐང་དྲུག་བསྟི་གནས་རབ་བཞད་དེ། །དད་བརྩོན་མཆོག་དོན་གཉེར་བའི་བུང་བ་ཀུན། །
ངེས་དོན་སྦྲང་རྩིའི་དཔལ་ལ་རོལ་བར་ཤོག །
འདི་ནི་ཡུལ་བྱང་ཕྱོགས་ཀྱི་པཎྜི་ཏ་ནཱ་ག་རྫུ་ནས་བསོད་ནམས་ཆེན་པོའི་དཔལ་གྱིས་
335



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བཅུ་གཅིག་པ།
མངོན་པར་མཐོ་བ་ཀུན་བཟང་རབ་བརྟན་སོགས་ཁྱིམ་པ་མཆོག་ཏུ་གྱུར་པ་རྣམས་དང་།
དགེ་བའི་བཤེས་གཉེན་མང་པོ་ལ་གསུང་ངག་སློབ་བཤད་ཀྱི་དགའ་སྟོན་སྤྲོ་བར་མཛད་
པའི་ཚེ། དྲང་ངེས་སོ་སོར་འབྱེད་པའི་གཞུང་གཞན་གྱི་ཀླན་ཀ་བཟློག་ནུས་པ་གཅིག་
བཀའ་སྩལ་དུ་གསོལ་ཞེས་གསོལ་བ་བཏབ་པའི་ངོར། ཕོ་བྲང་བརྩེ་ཆེན་སྒྲོལ་མ་ལྷ་ཁང་དུ་
ཟིན་ཐུན་དུ་གནང་བ་བསྐུལ་བ་པོ་ཡུལ་དབུས་ཀྱི་སའི་ཐིག་ལེ་ཆོས་ཀྱི་འབྱུང་གནས་གཡོར་
པོ་གྲྭའི་ཕྱོགས་ཀྱི་ཆོས་གྲྭ་ཆེན་པོར་གྱུར་པ་བྱམས་པའི་གླིང་དུ་སྐྱེ་བ་བླངས་པ་བསོད་
ནམས་རིན་ཆེན་གྱིས་ཟིན་བྲིས་སུ་བཏབ་པ་དགེ་ལེགས་སུ་གྱུར་ཅིག ། །
སླར་རྗེ་བླ་མས་ཞུས་དག་མཛད་པས་ཡིད་ཆེས་པར་མཛོད་ཅིག །ཡི་གེ་པ་ནི་གཉོས་
ཀྱི་བནྡྷེ་བདག་གིས་ལེགས་པར་བྲིས་པ་དགེ་ཞིང་བཀྲ་ཤིས། ཞེས་གསུང་ངག་རིན་པོ་ཆེ་
སློབ་བཤད་དང་ཚོགས་བཤད་ཀྱི་དབྱེ་བ་རྗེ་ཀླུ་སྒྲུབ་རྒྱ་མཚོའི་གསུང་གི་ཟིན་བྲིས་ལ། སླར་
ཡང་རྗེ་ཉིད་ཀྱིས་ཞུས་དག་མཛད་པའི་ཡིད་ཆེས་ཅན་གྱི་དཔེ་ལ་བར་སྐབས་སུ་ཡི་གེ་པས་
མ་དག་པའི་སྐྱོན་རྣམས་ས་སྐྱ་པ་སྔགས་འཆང་ངག་དབང་ཀུན་དགའ་བསོད་ནམས་ཀྱིས་
ཞུས་དག་བགྱིས་པ་འདིའི་དགེ་བས་རྩ་བརྒྱུད་ཀྱི་བླ་མ་རྣམས་ཀྱི་དགོངས་པ་རྫོགས་ཤིང་།
བདག་ཅག་དཔོན་སློབ་ཀྱི་འདི་ཕྱིའི་དོན་ཐམས་ཅད་ཡིད་བཞིན་དུ་འགྲུབ་པའི་རྒྱུར་གྱུར་
ཅིག །སརྦ་མངྒ་ལཾ།། །།གཅིག་ཞུས།
336



མང་ཐོས་ཀླུ་སྒྲུབ་རྒྱ་མཚོའི་གསུང་འབུམ།
རྩོམ་པ་པོ།
རྩོམ་སྒྲིག་འགན་འཁུར་བ།
མདུན་ཤོག་བཟོ་སྐྲུན་པ།
དཔེ་སྒྲིག་
དཔེ་སྐྲུན།
དཔེ་སྐྲུན་ཁང་ས་གནས།
བརྒྱུད་འཚོང་།
དེབ་ཚད།
མང་ཐོས་ཀླུ་སྒྲུབ་རྒྱ་མཚོ།
བསོད་ནམས་ཚེ་བརྟན། །
པད་རྡོ།
སི་ཁྲོན་ཞིང་ཆེན་བོད་ཡིག་དཔེ་རྙིང་བསྡུ་སྒྲིག་ཁང་།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
ལྷ་ས་གྲོང་ཁྱེར་སེ་རའི་ལྷོ་ལམ། སྦྲགས་ཨང་། 850010
རྒྱལ་ཡོངས་ཞིན་ཧྭ་དཔེ་ཁང་།
170mm x 230mm
སྤར་ཤོག
231
སྤར་གཞི།
སྤར་ཐེངས།
སྤར་གྲངས།
དཔེ་རྟགས།
དཔེ་རིན།
2016 ལོའི་ཟླ་12པར་ཐེངས་དང་པོ་བསྒྲིགས།
2016 ལོའི་ཟླ་12པར་ཐེངས་དང་པོ་སྤར།
1-2000
ISBN 978-7-80589-860-5
སྒོར། 462
སྤར་གཞི་སྒེར་བདག་ཡིན་པས་འདྲ་བཅོས་སྒར་འདེབས་མི་ཆོག་



图书在版编目(CIP)数据
芒堆·鲁珠嘉措文集:全11册:藏文/芒堆·鲁珠
嘉措著,拉萨,西藏藏文古籍出版社, 2016.11
ISBN 978-7-80589-858-2
I. 1芒…II.
0 1.0藏学一文集一藏语
| IV. 1K281.4-53
中国版本图书馆 CIP 数据核字(2016)第256897号
芒堆·鲁珠嘉措文集(全11册)
作者 芒堆·鲁珠嘉措
责任编辑 索朗次日
封面设计 巴多
主编 四川藏文古籍保护编务院
版 西藏藏文古籍出版社
社址 拉萨市色拉南路邮编 850010
刷四川嘉创印务有限责任公司
销全国新华书店
本 170mm x 230mm
印张 231
版 次 2016年12月第1版第1次印刷
印 数 1-2000
标准书号 ISBN 978-7-80589-858-2
定 价 462.00 (1-11 )
社印经开
版权所有翻印必究



责任编辑 索朗次回
封面设计 巴多
ISBN 978-7-80589-858-2]
19787805898582)
定价:462.00元(1-11册)
