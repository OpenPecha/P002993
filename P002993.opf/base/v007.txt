༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
W3CN7719
Work:
LCCN:
ImageGroup:
ISBN:
13CN7727
na
n/a
Title:
གཅན་རོང་བསྟན་འཛིན་གྱི་གསུང་རྩོམ།
gcan rong bstan 'dzin gyi gsung rtsom/
10-be-supplied
Author:
to-bc-supplied
n/a
In/a
Descriptor:
Original Publication:
Place:
Publisher:
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
||Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



ཕྱིར་ དང་ །
༡ ༢ ། ༥ །
ཚོད་ ༢ པ་ལས་ཀ་
ད་ ༢་༡༥ཟླག་ས་
པ་༡༢༩༽
༡་༡ | ང 112 རང་ཉིད་དོལ་པོ་༡ ༽ :|: 1:་ ད་ཨ་རི་དང་རྒྱུ་མ་
ཁྲོན་བོད་ཡིག་དཔེ་
STMPS
༄༅། །ཚར་པ་ནཱ་ལེནྡྲའི་དཔེ་ཚོགས་ལས་མང་ཐོས་ཀླུ་སྒྲུབ་
རྒྱ་མཚོའི་གསུང་འབུམ་བཞུགས་སོ། །
པོད་བདུན་པ།
སི་ཁྲོན་བོད་ཡིག་དཔེ་རྙིང་བསྡུ་སྒྲིག་ཁང་གིས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་། །



གངས་ཅན་རིག་བཅུད་
༡༢༩
E
r
STMPS
༄༅། །ཚར་པ་ནཱལེནྡྲའི་དཔེ་ཚོགས་ལས་མང་ཐོས་ཀླུ་སྒྲུབ་
རྒྱ་མཚོའི་གསུང་འབུམ་བཞུགས་སོ། ། །
པོད་བདུན་པ།།
སི་ཁྲོན་བོད་ཡིག་དཔེ་རྙིང་བསྡུ་སྒྲིག་ཁང་གིས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



བཀའ་འདྲི་ཞུ་ཡུལ།
བཅོ་བརྒྱད་ཞབས་དྲུང་རིན་པོ་ཆེ་ངག་དབང་རིན་ཆེན་དཔལ་འབྱོར།
གཟན་དཀར་རིན་པོ་ཆེ་ཐུབ་བསྟན་ཉི་མ། མཁན་ཆེན་བཟང་པོ་རྒྱལ་མཚན།
སྤྱིའི་གཙོ་སྒྲིག་པ།
ཁྲོ་ཐར་འཇམ་བློ།
འགན་འཛིན་གཞོན་པ།
སྐུ་ཞབས་ལེགས་བཤད་སྦྱིན་པ། རིན་ཆེན་དབང་རྒྱལ། སངས་རྒྱས་བསྟན་འཛིན།
ཟླ་བ་སོགས་དཔལ་ནཱ་ལེནྡྲའི་དབུ་འཛིན་ལྷན་ཚོགས།
ཕྱི་ཤོག་ལག་རྩལ་པ།
པད་རྡོ།
སྒྲིག་སྦྱོར་བ།
བྱམས་པ་བསྟན་འཛིན། ཟླ་བ་ལྷ་མོ།
ལས་ཞུགས་པ།
བྱམས་པ་བསྟན་འཛིན། བསྟན་པའི་རྒྱལ་མཚན། དམ་ཆོས། ཤེས་རབ་དྲི་མེད། སྒ་གཡུང་ཁོ།
གསའ་རང་འབར། ནོར་བུ་ཚེ་རིང་། ཁྲོ་བཟའ་སྒྲོན་མེ།
གནམ་ཕྱུག་མཚོ་སོགས་སི་ཁྲོན་བོད་ཡིག་དཔེ་རྙིང་བསྡུ་སྒྲིག་ཁང་གི་ལས་མི་རྣམས་སོ། །



གང་གི་མཚན་ཙམ་དྲན་པས་མ་རིག་པའི། །མུན་པའི་ཚོགས་རྣམས་མ་ལུས་ཉེར་བསལ་ཏེ། །
རིག་པའི་གནས་ལ་བློ་གྲོས་མཆོག་སྩོལ་བའི། །ཀླུ་སྒྲུབ་རྒྱ་མཚོ་སྙིང་ནས་དྲན་ནོ་སྐྱོངས། །



དཀར་ཆག
.............
སྡོམ་གསུམ་རྒྱུད་འདེབས་ལམ་རིམ་དང་བཅས་པ་དངོས་གྲུབ་ཀྱི་ཕོ་ཉ། .
སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད། .…..་
ལེགས་བཤད་ཉི་མའི་འོད་ཟེར་ལས་སྡོམ་པ་གསུམ་གྱི་དཀའ་འགྲེལ་ས་ལམ་དང་
ཡུལ་ཆེན་གྱི་རྣམ་པར་བཞག་པ། ༢༠༠………....
ལེགས་བཤད་ཉི་མའི་འོད་ཟེར་ལས་སྡོམ་པ་གསུམ་སྐབས་གསུམ་པའི་དཀའ་གནད་ལ་
རྣམ་པར་དཔྱོད་པ་བདུད་རྩིའི་ཟེགས་མ། ...
སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་
ལེགས་བཤད་ཉི་མའི་འོད་ཟེར།
སྤས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱོད་ལེགས་བཤད་
ཉི་མའི་འོད་ཟེར་དཔེ་མི་འདྲ།...༦



༄༅། །སྡོམ་གསུམ་བརྒྱུད་འདེབས་ལམ་རིམ་དང་བཅས་པ་
དངོས་གྲུབ་ཀྱི་ཕོ་ཉ་ཞེས་བྱ་བ་བཞུགས་སོ། །
མཁྱེན་པའི་རལ་གྲིས་མ་རིག་གཡུལ་ལས་རྒྱལ། །རྩ་བའི་ཆུ་རྒྱུན་སྐལ་ལྡན་བུང་བའི་
གཉེན། །དུས་གསུམ་རྒྱལ་བའི་གཉེན་གཅིག་འཇམ་པའི་དབྱངས། །སྙིང་ནས་གསོལ་བ་
འདེབས་སོ་བྱིན་གྱིས་རློབས། །འཇམ་དབྱངས་མཁྱེན་རྩེའི་རི་མོ་རྣམ་བཀྲའི་གཟུགས། །
རྣམ་དག་འཁོན་གྱི་བཞིན་རས་ལ་འཕོས་ནས། །གངས་ཅན་བསྟན་པ་གསལ་མཛད་ས་
སྐྱ་པ། །ས་གསུམ་འགྲོ་བའི་བླ་མ་འཕགས་པའི་ཞབས། །དེ་སྲས་མཁས་པ་ཕུལ་ཕྱིན་སྤུ་
ལུང་པ། །ལུང་རིགས་སྨྲ་བ་མཁས་པ་དཀོན་མཆོག་གྲགས། །ཕར་ཕྱིན་བསྟན་པའི་མངའ་
བེདག་མི་ཕམ་གཡག །གསང་སྔགས་བསྟན་པའི་མངའ་བདག་ཨེ་ཝཾ་པ། །ཟབ་ལམ་
བསྟན་པ་འཛིན་པའི་གཞོན་སེང་ཞབས། །གྲུབ་པའི་གཙུག་རྒྱན་མུས་ཆེན་འཁོར་ལོ་སྡོམ། །
མཁས་པའི་མཆོག་གྱུར་གུང་རུ་ཤེས་རབ་བཟང་། །ནུས་པའི་མངའ་བདག་རྒྱལ་ཚབ་ཀུན་
དགའི་མཚན། །བསོད་ནམས་གངས་རིའི་དུམ་ཁྲོད་ལྷུན་པོའི་སྤོར། །འཆད་རྩོད་རྩོམ་པའི་
ལུང་རིགས་སེང་གེའི་སྒྲས། །སྨྲ་ངན་ཝ་ཚོགས་སྐྲག་མཛད་གོ་བའི་མཚན། །མཁས་གྲུབ་
མཚུངས་མེད་གློ་བོ་མཁན་ཆེན་ཞབས། །འཇམ་མགོན་དཔའ་བོ་ཀུན་དགའ་གྲོལ་མཆོག་
རྗེ༑ །མང་དུ་ཐོས་པའི་ནོར་ལྡན་ཀླུ་སྒྲུབ་མཆོག། །སྙིང་ནས་གསོལ་བ་འདེབས་སོ་བྱིན་གྱིས་



གངས་ཅན་རིག་བཅུད་ལས།
མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
རློབས། །
༈ སོ་ཐར་སྡོམ་པ་ངེས་འབྱུང་གཞི་ལ་གནས། །བྱང་སེམས་སྡོམ་པས་བདག་གཞན་
མཉམ་ཉིད་འབྱོངས། །རིག་འཛིན་སྡོམ་པས་སྣོད་བཅུད་བདེ་ཆེན་ངང་། །སྡོམ་གསུམ་བརྒྱུད་
པའི་བླ་མར་སྙིང་ནས་འདུད། །ལུགས་གཉིས་སོ་ཐར་འདུལ་བའི་གནང་བཀག་ཤེས། །
གོང་འོག་སྟོན་པའི་ལས་འབྲས་སྤངས་བླང་ཤེས། །དྲང་ངེས་མདོ་སྡེའི་གཞི་ལམ་ལྟ་བ་
རྙེད། །སོ་ཐར་སྐབས་ཀྱི་བསྟན་ལ་གནས་པར་ཤོག །བསྟན་ལ་གནས་ནས་འཆད་རྩོད་
རྩོམ་པ་དང་། །ཐོས་བསམ་སྒོམ་པས་བསྟན་པ་འཛིན་པ་དང་། །བཟུང་བའི་བསྟན་པ་ཡུན་
རིང་གནས་བྱས་ནས། །ཕྱི་མ་མངོན་དགའི་ཞིང་དུ་སྐྱེ་བར་ཤོག །ལུགས་གཉིས་སེམས་
བསྐྱེད་མི་འདྲའི་ཁྱད་པར་ཤེས། །བསླབ་བྱ་བརྗེ་བའི་གནད་ཀྱི་སྙིང་པོ་ལོངས། །མུ་བཞི་
ལྟུང་བའི་གནད་ཀྱི་གནང་བཀག་ཕྱེད། །བྱང་སྡོམ་སྐབས་ཀྱི་བསྟན་ལ་གནས་པར་ཤོག །
བསྟན་ལ་གནས་ནས་ཞེས་འགྲེ། སྨིན་བྱེད་དབང་བཞིའི་སྐུ་བཞིའི་ས་བོན་སྨིན། །གྲོལ་བྱེད་
ལམ་གྱི་ཉམས་མྱོང་ལྟ་བ་སྐྱེ། །བོགས་འབྱིན་སྤྱོད་པས་བཅུ་གསུམ་ས་ལམ་བགྲོད། །
སྔགས་སྡོམ་སྐབས་ཀྱི་བསྟན་ལ་གནས་པར་ཤོག །བསྟན་ལ་ཞེས་སོགས༔ དེ་ལྟར་སྡོམ་གསུམ་རྒྱུད་
པའི་གསོལ་འདེབས་ལམ་རིམ་དང་བཅས་པ་དངོས་གྲུབ་ཀྱི་ཕོ་ཉ་ཞེས་བྱ་བ་འདི། ཤཱཀྱའི་དགེ་སློང་རྡོ་རྗེ་འཛིན་པ་ལས་
ཆེན་ཆོས་དོན་འགྲུབ་ཅེས་བྱ་བས་སྐུལ་བ་ལས། ཤཱཀྱའི་དགེ་སློང་སྡོམ་པ་གསུམ་གྱི་རྒྱལ་མཚན་འཛིན་པ་ན་གརྫུ་ན་ཞེས་
བྱ་བས་ཡ་ག་ཆོས་སྡིང་ཆོས་ཀྱི་སྐྱེད་ཚལ་དུ་སྦྱར་བའོ། །
༈ ཆོས་རྗེ་ས་སྐྱ་པཎྜི་ཏ་ཀུན་དགའ་རྒྱལ་མཚན་དཔལ་བཟང་པོས་མཛད་པའི་ཆོས་དང་ཆོས་མ་ཡིན་པ་རྣམ་པར་
འབྱེད་པའི་བསྟན་བཅོས་སྡོམ་པ་གསུམ་གྱི་རབ་ཏུ་དབྱེ་བ། ཀུན་མཁྱེན་ཆེན་པོས་མཛད་པའི་སྤྱི་དོན་བརྡ་བདུན་གྱི་རྒྱལ་པོ་
སྡོམ་གསུམ་ཉམས་ལེན་གསལ་བ་ཞེས་བྱ་བ་དང༌། ཊིཀཱ་རྒྱལ་བའི་གསུང་རབ་ཀྱི་དགོངས་གསལ་གཉིས་ཀྱི་སྟེང་ནས་
བཤད་ལུང་ཞིབ་ཏུ་ཐོབ་པའི་བརྒྱུད་པ་ནི། ཆོས་རྗེ་ས་སྐྱ་པཎྜི་ཏ། འཕགས་པ་བློ་གྲོས་རྒྱལ་མཚན། ཆོས་རྗེ་སྤུ་ལུང་པ།
མཁས་པ་དཀོན་མཆོག་གྲགས། གཡག་མི་ཕམ་ཆོས་ཀྱི་བླ་མ། ངོར་ཆེན་ཀུན་དགའ་བཟང་པོ། ཆོས་རྗེ་གཞོན་ནུ་སེང་གེ །



སྡོམ་གསུམ་རྒྱུད་འདེབས་ལམ་རིམ་དང་བཅས་པ་དངོས་གྲུབ་ཀྱི་ཕོ་ཉ།
མུས་ཆེན་དཀོན་མཆོག་རྒྱལ་མཚན། གུང་རུ་ཤེས་རབ་བཟང་པོ། ཀུན་མཁྱེན་བསོད་ནམས་སེང་གེ །འདྲེན་མཆོག་དཀོན་
མཆོག་འཕེལ། རྒྱལ་བ་ལྷ་མཆོག་སེང་གེ །རྗེ་སངས་རྒྱས་སེང་གེ །ཆོས་རྗེ་ཀུན་དགའ་མཆོག་ལྡན། འདྲེན་མཆོག་ནམ་མཁའ་
དཔལ་བཟང་། འཇམ་དབྱངས་ཀུན་དགའ་བསོད་ནམས་ལྷུན་གྲུབ། དེས་བདག་ས་སྐྱ་པ་ངག་དབང་ཀུན་དགའ་བསོད་
ནམས་ལའོ།། །།



གངས་ཅན་རིག་བཅུད་ལས།
་ མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
༄༅། །སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་
སྙིང་པོ་གསལ་བྱེད་ཅེས་བྱ་བ་བཞུགས་སོ། ། ་
ལེགས་བཤད་འབྱེད་པའི་བློ་གྲོས་འོད་སྟོང་གིས། །བདག་བློའི་རྣམ་དཀར་པད་
ཚལ་ཁ་ཕྱེ་ནས། །རྒྱལ་བ་དགེས་པའི་ཟབ་དོན་སྦྲང་རྩིའི་བཅུད། །སྦྱིན་མཁས་ཁོ་བོའི་
ཡོངས་འཛིན་བླ་མ་རྒྱལ། །འཇིག་རྟེན་ལྷ་མའི་སྟོན་པ་ཟས་གཙང་སྲས། །སྨྲ་མཁས་ངག་གི་
དབང་པོ་འཇམ་པའི་དབྱངས། །འཛམ་གླིང་མཁས་པའི་རྒྱན་གཅིག་ས་སྐྱ་པ། །བསྔགས་
འོས་བརྒྱུད་པའི་བླ་མ་ཕྱག་གི་གནས། །གཞུང་ལུགས་འབུམ་སྡེའི་མངའ་བདག་འབུམ་
ཕྲག་གསུམ། །བློ་གསལ་འབུམ་སྡེའི་སྒོ་འབྱེད་ལྕགས་ཐང་རྗེ། །མན་ངག་འབུམ་སྡེའི་
གསལ་བྱེད་བཟང་པོའི་མཚན། །མཉན་ཡོད་བརྒྱུད་པའི་བླ་མ་གཙུག་ན་དགེ། །ཟབ་མོའི་
བཅུད་བསྡུས་སྡོམ་གསུམ་འདབ་བརྒྱའི་ཚལ། །ཁོ་བོའི་རྣམ་དཔྱོད་འོད་བརྒྱའི་རབ་ཕྱེ་
ཡིས། །བློ་གསལ་སྐལ་བར་ལྡན་པའི་སྦྲང་རྩིས་སྐྱོང་། །དགའ་བའི་ཡིད་རྒྱས་མགྲིན་པའི་
གསུང་སྙན་སྒྲོགས། །
ཞེས་མཆོད་པར་བརྗོད་ཅིང་རྩོམ་པར་དམ་བཅའ་སྔོན་དུ་བཏང་ནས། ཆོས་དང་ཆོས་མ་ཡིན་པ་རྣམ་པར་འབྱེད་པའི་
བོསྟན་བཅོས་སྡོམ་པ་གསུམ་གྱི་རབ་ཏུ་དབྱེ་བ་འདི་འཆད་པར་བྱེད་པ་ལ། བསྡུས་དོན་གསུམ་སྟེ། ཐུན་མོང་བསྟན་པའི་རྩ་བ་
སོར་སྡོམ་ལ། །འཁྲུལ་པ་འགོག་པ་སོ་ཐར་སྡོམ་པའི་སྐབས། །ཕར་ཕྱིན་བསྟན་པའི་སྙིང་པོ་བྱང་སྡོམ་ལ། །འཁྲུལ་པ་འགོག་
པ་བྱང་སེམས་སྡོམ་པའི་སྐབས། །གསང་སྔགས་བསྟན་པའི་ཉིང་ཁུ་སྔགས་སྡོམ་ལ། །འཁྲུལ་པ་འགོག་པ་རིག་འཛིན་སྡོམ་



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
པའི་སྐབས། །ཞེས་པ་ལྟར། སོ་ཐར་འདུལ་བ་ནས་བཤད་པ་ལྟར་ཉམས་སུ་ལེན་པའི་སྐབས་དང་པོ་བཤད་པ། བྱང་སྡོམ་
མདོ་སྡེ་ནས་བཤད་པ་ལྟར་ཉམས་སུ་ལེན་པའི་སྐབས་གཉིས་པ་བཤད། སྔགས་སྡོམ་རྒྱུད་སྡེ་ནས་བཤད་པ་ལྟར་ཉམས་སུ་
ལེན་པའི་སྐབས་དང་གསུམ་མོ། །དང་པོ་འཆད་པ་ལ་གསུམ། སྐབས་གསུམ་སྤྱིའི་སྔོན་འགྲོའི་ཆོས་བཞི་བཤད་པ། དངོས་
གཞི་སོ་ཐར་སྐབས་ཀྱི་རང་བཞིན་བཤད་པ། སྐབས་འདི་རྫོགས་པའི་རྗེས་ཀྱི་བྱ་བ་བཤད་པའོ། །དང་པོ་ལ་བཞི་སྟེ། བརྗོད་
བྱ་བྱེད་ལས་ལྡན་པ་མཚན་གྱི་དོན། དགོས་པ་གསུམ་ལྡན་བླ་མ་ལ་མཆོད་པར་བརྗོད་པ། དགོས་པ་གསུམ་ལྡན་ཁས་ལེན་
དམ་བཅའ་བཤད་པ། དགོས་པ་གསུམ་ལྡན་ལུས་ཀྱི་གཙོ་བོ་བསྡུ་བའོ། །དང་པོ་ལ། བླ་མ་དམ་པའི་ཞབས་ལ་མཆོད་བརྗོད་
དངོས། མཆོད་ཡུལ་དམ་པའི་ཡོན་ཏན་བསྡུས་ཏེ་བསྟན། མཆོད་ནས་དམ་པའི་ལས་ལ་གདམས་པའོ། །དང་པོ་ནི། གང་
བཤད་པར་བྱ་བའི་བསྟན་བཅོས་འདི་ཆོས་ཅན། ཁྱོད་ལ་སྡོམ་པ་གསུམ་གྱི་རབ་ཏུ་དབྱེ་བ་ཞེས་བྱ་སྟེ། བརྗོད་བྱ་རྡོ་རྗེ་རྩེ་མོ་
ལས། སོ་སོར་ཐར་དང་བྱང་ཆུབ་སེམས། །རིག་འཛིན་རང་གི་ངོ་བོའོ། །ཞེས་པ་ལྟར་གྱི། བསྟན་པའི་རྩ་བ་སོར་སྡོམ། བསྟན་
པའི་སྙིང་པོ་བྱང་སྡོམ། བསྟན་པའི་ཉིང་ཁུ་སྔགས་སྡོམ། བྱེད་ལས། འཁྲུལ་མ་འཁྲུལ་གྱི་རབ་དབྱེ་ཕྱིན་ཅི་མ་ལོག་པར་སྟོན་
པའི་བསྟན་བཅོས་རྣམ་དག་ཡིན་པའི་ཕྱིར། ཡང་བསྟན་བཅོས་འདི་ཆོས་ཅན། ཁྱོད་ལ་སྡེ་སྣོད་གསུམ་དང་རྒྱུད་སྡེ་བཞིའི་རབ་
ཏུ་དབྱེ་བ་ཞེས་ཀྱང་འདོགས་སུ་རུང་སྟེ། སོར་སྡོམ་དང་བྱང་སྡོམ་གྱི་ཉམས་ལེན་དག་མ་དག་གི་རབ་དབྱེ་གཏན་ལ་ཕབ་པས།
འདུལ་བ་དང་མངོན་པའི་བརྗོད་བྱ་ཕྱིན་ཅི་མ་ལོག་པར་གཏན་ལ་འབེབས། སྔགས་སྡོམ་གྱི་ཉམས་ལེན་དག་མ་དག་གི་རབ་
དབྱེ་གཏན་ལ་ཕབ་པས། རྒྱུད་སྡེ་བཞིའི་བརྗོད་དོན་ཕྱིན་གྱི་མ་ལོག་པར་གཏན་ལ་འབེབས་པའི་ཕྱིར། །
གཉིས་པ་ལ་གསུམ། བླ་མ་དམ་པའི་ཞབས་ལ་མཆོད་བརྗོད་དངོས། མཆོད་ཡུལ་
དམ་པའི་ཡོན་ཏན་བསྡུས་ཏེ་བསྟན། མཆོད་ནས་དམ་པའི་ལས་ལ་འཇུག་པར་གདམས་
པའོ། །དང་པོ་ལ་དགོས་དོན། བསྡུས་དོན། ཚིག་དོན་དང་གསུམ། དང་པོ་ནི། དཔལ་ལྡན་
ས་སྐྱ་པནི་ཏས་སྡོམ་གསུམ་རབ་དབྱེ་རྩོམ་པའི་ཐོག་མར་རྩ་བའི་བླ་མ་གྲགས་པ་རྒྱལ་ ་
མཚན་ལ་ཕྱག་འཚལ་བ་ཆོས་ཅན། དགོས་པ་ཡོད་དེ། རྩོམ་པ་པོ་རང་གི་རྒྱུད་ལ་བསོད་
ནམས་འཕེལ་ནས་རྩོམ་པ་མཐར་ཕྱིན། ཉན་པ་པོའི་རྒྱུད་ལ་བསོད་ནམས་འཕེལ་ནས་
བཤད་ཉན་མཐར་ཕྱིན། དེ་གཉིས་ལ་བརྟེན་ནས་རྒྱལ་བའི་བསྟན་པ་ཡུན་རིང་དུ་གནས་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
པའི་དགོས་པ་གསུམ་ཡོད་པའི་ཕྱིར་ཏེ། མཁས་པ་འཇུག་སྒོ་ལས། བསྟན་བཅོས་བྱེད་པའི་
དམ་པ་ཡིས། །སྟོན་པ་ལ་ནི་མཆོད་བརྗོད་བྱ། །བསྟན་པ་སྤེལ་ཕྱིར་དག་པའི་ཚིག །འདི་ལ་
འཐད་པ་བཟང་པོ་མཐོང་། །ཞེས་བཤད་པའི་ཕྱིར།།
གཉིས་པ་གང་ལ་ཕྱག་འཚལ་བའི་ཡུལ། གང་གིས་ཕྱག་འཚལ་བའི་གང་ཟག །ཇི་
ལྟར་ཕྱག་འཚལ་བའི་ཚུལ་ལོ། །དང་པོ་ལ་གསུམ། བླ་མ་ངོས་བཟུང་། རྩ་བའི་བླ་མ་ངོས་
བཟུང་། བླ་མ་དམ་པ་ངོས་བཟུང་བའོ། །དང་པོ་ལ། སྤྱིར་རང་གི་སློབ་མ་རྗེས་སུ་སྐྱོང་བར་
བྱེད་པའི་དགེ་བའི་བཤེས་གཉེན་དེ་ལ་བླ་མ་ཞེས་འཇོག་ཅིང་། དེ་ལ་ཉན་ཐོས་སྤྱིའི་བླ་མ།
ཕ་རོལ་ཏུ་ཕྱིན་པའི་བླ་མ། སྔགས་ཀྱི་བླ་མ་དང་གསུམ་ཡོད་དེ། འདི་ཉིད་ལས། ཉན་ཐོས་
ལུགས་ཀྱི་བླ་མ་ནི། །ཞེས་བཤད་པའི་ཕྱིར། དེས་ན་ཁ་ཅིག །ཐུན་མོང་མ་ཡིན་པའི་གསང་
བ་ལས། གང་ལས་དབང་རབ་མཆོག་ཐོབ་པ། །དེ་ནི་བླ་མར་ཡོངས་སུ་བཟུང་། །ཞེས་
དང༌། འདི་ཉིད་ལས། དབང་མ་བསྐུར་ལ་བླ་མ་མེད། །ཅེས་དང༌། སྙེ་མོ་སྒོམ་ཆེན་གྱི་དྲིས་
ལན་ལས། གསང་སྔགས་ཀྱི་རྒྱུད་སྡེ་དང་མཐུན་པའི་དབང་བསྐུར་བ་ཕྱིན་ཅི་མ་ལོག་པར་
ཐོབ་པའི་ཡུལ་དེ་བླ་མ་མཚན་ཉིད་པར་འགྱུར། དབང་བསྐུར་བ་མ་ཐོབ་པའི་བླ་མ་ཇི་ལྟར་
གང་ཟག་བཟང་ཡང་བླ་མ་བཏགས་པ་བ་ཡིན། ཞེས་སོགས་བཤད་པ་ལ་བརྟེན་ནས། བླ་
མ་མཚན་ཉིད་པ་ལ། དབང་བསྐུར་བ་ཐོབ་པ་ཞིག་དགོས་སོ་ཞེས་བཤད་པ་ནི་མི་འཐད་དེ།
ཉན་ཐོས་ལུགས་ཀྱི་བླ་མ་དེ། །ཞེས་སོགས་ཀྱི་བླ་མ་དེ་ལ། ཐེག་པ་གསུམ་གྱི་བླ་མ་གསུམ་
ཡོད་པར་བཤད་པའི་ཕྱིར་དང་། ཕ་རོལ་ཏུ་ཕྱིན་པའི་གཞུང་ལུགས་ལས། བླ་མ་སངས་
རྒྱས་ལྟ་བུ་རུ། །བལྟ་བར་བྱ་ཞེས་གསུང་མོད་ཀྱི། །སངས་རྒྱས་དངོས་སུ་གསུངས་པ་མེད། །
ཅེས་སོགས་བཤད་པ་ལྟར། ཕ་རོལ་ཏུ་ཕྱིན་པ་དང་། གསང་སྔགས་ལུགས་ལ། བླ་མ་ལ་ལྟ་
ཚུལ་ཐ་དད་པ་གཉིས་ཡོད་པར་བཤད་པ་ལས་ཤེས་པའི་ཕྱིར་རོ། །འོ་ན་ལུགས་སྔ་མ་དེའི་
དོན་ཅི་སྙམ་ན། དེ་ནི་སྔགས་ལུགས་གཞིར་གཞག་ལ་དགོངས་པ་ཡིན་མོད། དེར་ཡང་



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
མཐའ་གཅིག་ཏུ་མ་ངེས་ཏེ། བླ་མ་གཞན་ལས་དབང་ཐོབ་ནས། བླ་མ་གཞན་ལ་རྒྱུད་མན་
ངག་སོགས་ཐོབ་པའི་བླ་མ་མཚན་ཉིད་པ་ཡོད་པའི་ཕྱིར་རོ། །
གཉིས་པ་རྩ་བའི་བླ་མ་ངོས་བཟུང་བ་ནི། ལུགས་གསུམ་ཆར་ལ། བླ་མ་གང་ལས།
རང་ཉིད་ལ་ཆོས་ཀྱི་བཀའ་དྲིན་དངོས་སུ་ཐོབ་པ་དེ། རང་གི་རྩ་བའི་བླ་མར་འཇོག་པ་
ཡིན་ཏེ། འདུལ་བ་ལུང་ལས། རྒན་ནམ་ཡང་ན་གཞོན་ཡང་རུང་། །གང་ལས་ཆོས་ནི་རྣམ་
ཤེས་པ། །དེ་ལ་ཐོག་མར་ཕྱག་བྱ་སྟེ། །ཟླ་བ་ཚེས་ལ་བྲམ་ཟེ་བཞིན། །ཞེས་བཤད་པ་ལས་
ཤེས་པའི་ཕྱིར། གསུམ་པ་ནི། སྤྱིར་སྐྱེས་བུ་དམ་པ་དེ་ལ། འཇིག་རྟེན་གྱི་སྐྱེས་བུ་དམ་པ།
ཐེག་པ་ཐུན་མོང་ལ་གྲགས་པའི་སྐྱེས་བུ་དམ་པ། ཐེག་པ་ཐུན་མོང་མ་ཡིན་པའི་སྐྱེས་བུ་དམ་
པ་དང་གསུམ་ཡོད་པའི། དང་པོ་ནི། ས་སྐྱ་ལེགས་བཤད་ལས། སྐྱེ་བོ་དམ་པ་རིན་ཆེན་
བཞིན། །རྣམ་པ་ཀུན་ཏུ་འགྱུར་ལྡོག་མེད། །ཅེས་དང་། ལེགས་བཤད་མཁས་པའི་ཁྲོད་
འབྱིན་པ། །དམ་པ་འཇིག་རྟེན་འདི་ན་དཀོན། །ཞེས་སོགས་བཤད་པ་ལྟར། འཇིག་རྟེན་
གྱི་ཚུལ་ལུགས་གནམ་ཐིག་དྲང་པོར་བསྲང་བའི་སྐྱེས་བུ་ལ་འཇོག་ཅིང་། གཉིས་པ་མངོན་
པ་མཛོད་ལས། དོམ་པོ་དམ་མིན་འཇུག་མི་འཇུག །སོན་པ་ཕྱིར་མི་འོང་ཕྱིར་ཏེ། །ཞེས་པ་
ལྟར། རྣམ་གྲངས་པའི་སྐྱེས་བུ་དམ་པ་ནི། རྩ་བ་བཞི་ཆང་དང་ཁྲོ་གཏན་ནས་མི་བྱེད་པའི་
སྡོམ་པ་ཐོབ་པའི་འཕགས་པ་རྒྱུན་ཞུགས་དང༌། ཕྱིར་འོང་ལྟ་བུ་དང༌། རྣམ་གྲངས་མིན་པའི་
སྐྱེས་བུ་དམ་པ་ནི། མི་དགེ་བ་བཅུ་གཏན་ནས་མི་བྱེད་པའི་སྡོམ་པ་ཐོབ་ཅིང་། རང་གང་དུ་
སོན་པའི་གནས་དེ་ལས་ཕྱིར་མི་ལྡོག་པ་ཕྱིར་མི་འོང་བ་ལྟ་བུ་ལ་བཤད་ལ། གསུམ་པ་ལའང་
གཉིས་ཡོད་པའི་ཕ་རོལ་ཏུ་ཕྱིན་པ་ལས། གཞན་དོན་ཁོ་ན་བྱེད་པའི་བྱང་ཆུབ་སེམས་
དཔའོ་ལ་སྐྱེས་བུ་དམ་པ་དང་། གསང་སྔགས་བླ་མེད་ལམ་འབྲས་པ་ལྟར་ན། ཕྱི་སྒྲོ་
འདོགས་ཡོངས་སུ་གཅོད་པར་བྱེད་པ་བུམ་དབང་བསྐུར་བའི་བླ་མ། ནང་རང་བྱུང་གི་ཡེ་
ཤེས་སྟོན་པར་བྱེད་པ་གསང་དབང་བསྐུར་བའི་བླ་མ། གསང་བ་ལྷན་ཅིག་སྐྱེས་པའི་ཡེ་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ཤེས་སྟོན་པར་བྱེད་པ་ཤེས་རབ་ཡེ་ཤེས་ཀྱི་དབང་བསྐུར་བའི་བླ་མ། མཐར་ཐུག་དེ་ཁོ་ན་
ཉིད་དུ་ཆོས་ཐམས་ཅད་ཤིན་ཏུ་རྣམ་པར་དག་པའི་དེ་ཁོ་ན་ཉིད་སྟོན་པར་བྱེད་པ་དབང་བཞི་
པ་བསྐུར་བའི་བླ་མ་དང་བཞི་ལ། བླ་མ་ཚད་མ་བཞི་འམ་བླ་མ་དམ་པ་ཞེས་བཤད་པ་ཡིན་
མོད། སྐབས་འདིར་ནི། །ཐེག་པ་གསུམ་པོ་གང་དང་གང་གི་གཞུང་ནས་བཤད་པའི་བླ་མའི་
ཁྱད་ཆོས་ཚང་བ་ལྡན་པ་ལ། ཐེག་པ་གསུམ་སོ་སོའི་བླ་མ་དམ་པ་དང་། དེ་དག་མི་ལྡན་པ་ལ།
བླ་མ་དམ་པ་མ་ཡིན་པ་ཞེས་བྱ་ཞིང་། དེས་ན་བླ་མ་དམ་པ་ལ། ཉན་ཐོས། ཕར་ཕྱིན།
གསང་སྔགས་ལུགས་ཀྱི་བླ་མ་དམ་པ་གསུམ་དུ་འབྱེད་དགོས་ཏེ། གཞུང་འདི་ཉིད་ཀྱི་
སྐབས་ལས། དེ་ལྟའི་ཐེག་པ་གསུམ་པོ་ཡི། །སོ་སོའི་གཞུང་ནས་བཤད་པ་བཞིན། །བླ་
མའི་མཚན་ཉིད་མི་ལྡན་ན། །བླ་མ་ཡིན་གྱི་དམ་པ་མིན། །ཞེས་བཤད་པ་ལས་ཤེས་ནུས་
པའི་ཕྱིར་རོ། །
མཁས་པ་ཆེན་པོ་འགའ་ཞིག་གཞུང་འདིའི་དགོངས་པར་བསམ་ནས། ད་ལྟའི་སོ་
སོའི་སྐྱེ་བོའི་རྡོ་རྗེ་སློབ་དཔོན་ལ། ཐེག་པ་གསུམ་སོ་སོ་ནས་བཤད་པའི་བླ་མའི་མཚན་ཉིད་
གསུམ་ཀ་དང་ལྡན་པ་ཞིག་དགོས་ཞེས་འཆད་པ་ནི། བདག་ཉིད་ཆེན་པོ་འདིའི་དགོངས་པ་
མ་ཡིན་ཏེ། ཉན་ཐོས་ལུགས་ཀྱི་བླ་མ་དེ། །བཟང་ཡང་གང་ཟག་ཁོ་ནར་བས། །ཞེས་
སོགས་ཀྱིས། བླ་མ་དེ་ལ། ཉན་ཐོས། ཕར་ཕྱིན། སྔགས་ལུགས་ཀྱི་བླ་མ་གསུམ་དུ་བཤད་
ནས། དེ་ལྟའི་ཐེག་པ་གསུམ་པོ་ཡིས། །སོ་སོའི་གཞུང་ནས་བཤད་པ་བཞིན། །ཞེས་སོགས་
ཀྱིས་བཤད་ཟིན། དེ་ལྟ་བུའི་ལུགས་གསུམ་པོ་སོ་སོའི་གཞུང་ནས་བཤད་པའི་བླ་མའི་
མཚན་ཉིད་ལྡན་པ་རྣམས་བླ་མ་དམ་པ་དང་། མི་ལྡན་པ་རྣམས་དམ་པ་མིན་ཞེས་ལུགས་
གསུམ་ཀ་ལ་བླ་མ་དམ་པ་ཡིན་མིན་གཉིས་གཉིས་བཤད་ཀྱིས། བླ་མ་དམ་པ་ལ་གསང་
སྔགས་ཀྱི་བླ་མ་དམ་པ་ཡིན་པས་མ་ཁྱབ་པའི་ཕྱིར་དང་། མཁས་པའི་དགོངས་པ་དེ་ལྟར་ན།
བླ་མ་དམ་པ་ཡིན་ན། དགེ་སློང་ཡིན་པས་ཁྱབ་པར་འགྱུར་ཏེ། དེ་ཡིན་ན། ཉན་ཐོས་འདུལ་



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
བའི་ལུགས་ཀྱི་བླ་མ་མཚན་ཉིད་དང་ལྡན་པ་གཅིག་དགོས་པ་གང་ཞིག །དེའི་ལུགས་ཀྱི་བླ་
མ་ནི། དགེ་སློང་ལས་གཞན་ལ་བཤད་པ་མེད་པའི་ཕྱིར་དང་། དེ་ལྟའི་ཐེག་པ་གསུམ་
པོ་ཡི། །ཞེས་འཆད་དགོས་ཀྱི། ད་ལྟའི་ཐེག་པ་གསུམ་པོ་ཡི། །ཞེས་པ་གཞུང་མ་དག་པ་
ཡང་ཡིན་པའི་ཕྱིར་རོ། །
གཉིས་པ། གང་གིས་ཕྱག་འཚལ་བ་ནི། ས་སྐྱ་པཎྜི་ཏ་བདག་གིས་སོ། །གསུམ་པ་
ཚུལ་ཇི་ལྟར་དུ་ཕྱག་འཚལ་བ་ལ། ཕྱག་གི་ངོ་བོ་ནི་གུས་པས་འདུད་པ་ཡིན་ལ། དེ་ལ་ལུས་
ངག་ཡིད་གསུམ་གྱིས་ཕྱག་གསུམ་ཡོད་ཅིང་། དང་པོ་ལའང་། ཡན་ལག་ལྔ་པོ་ས་ལ་
གཏུགས་པའི་ཕྱག་དང་། སྒྱིད་པ་ནས་འཁྱུད་པའི་ཕྱག་ནི་འདུལ་བ་ལས་བཤད་དེ། འདུལ་བ་
མེ་ཏོག་ཕྲེང་རྒྱུད་ལས། མུན་ཁུང་དག་ཏུ་ས་ལ་མགོ །གཏུགས་ཏེ་བླ་མར་ཕྱག་མི་བྱ། །དེར་ནི་
ཚིག་གིས་ཕྱག་བྱ་འམ། །ངེས་པར་ཡིད་ཀྱིས་ཕྱག་བྱའོ། །ཞེས་དང་། བསྟན་ལ་དམ་པར་བྱ་
བ་ཡི། །དགེ་སློང་ཕྱག་ནི་རྣམ་པ་གཉིས། །གཅིག་ནི་དཀྱིལ་འཁོར་ལྔ་པ་སྟེ། །གཞན་ནི་
སྒྱིད་པ་ནས་འཁྱུད་ཡིན། །ཞེས་བཤད་པའི་ཕྱིར། དེས་ན་འདུལ་བ་རང་གང་ལ། །ལུས་ཀྱི་
ཕྱག་ནི་མཚན་ཉིད་པ། །གཞན་གཉིས་བཏགས་པ་བར་བཤད་ཀྱང་། །སྐབས་འདིར།
གསུམ་ཀ་མཚན་ཉིད་པར་བཤད་ཀྱང་འགལ་བ་མེད་པས། ཡོན་ཏན་དྲན་པའི་དད་འདུན་
ཡིད་ཀྱིས་ཕྱག་འཚལ་བའི་སྒོ་ནས། ཡོན་ཏན་གྱི་བསྔགས་པའི་སྒྲ་དབྱངས་སྒྲོགས་པ་ངག་
གི་ཕྱག་དང་། སྐུའི་དམའ་ཤོས་ཞབས་ཀྱི་པདྨོ་ལ་ལུས་ཀྱི་མཐོ་ཤོས་མགོ་བོས་བཏུད་པ་
ལུས་ཀྱི་ཕྱག་ཀྱང་འཚལ་ཞེས་པའོ། །
གཉིས་པ་མཆོད་ཡུལ་དམ་པའི་ཡོན་ཏན་བསྡུས་ཏེ་བསྟན་པ་ནི། འོ་ན་ས་པཎ་ཁྱོད་
རྩ་བའི་བླ་མ་གྲགས་པ་རྒྱལ་མཚན་ལ་ཕྱག་འཚལ་བའི་རྒྱུ་གང་ཡིན་ཞེ་ན། གྲགས་པ་རྒྱལ་
མཚན་ཆོས་ཅན། ཁྱོད་ལ་ས་པཎ་བདག་ཅག་ཕྱག་འཚལ་བའི་རྒྱུ་མཚན་ཡོད་དེ། ཁྱོད་བདེ་
བར་གཤེགས་པའི་ལུང་རྟོགས་ཀྱི་བསྟན་པ། ལུང་རིགས་ཀྱི་སྒོ་ནས་ཕྱིན་ཅི་མ་ལོག་པར་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
འཆད་པའི་སེང་གེའི་ང་རོའི་སྒྲས། སྡོམ་པ་གསུམ་གྱི་ཉམས་ལེན་ལ་མ་རྟོགས་ཐེ་ཚོམ་ལོག་
པར་ལྟ་བའི་རི་དྭགས་མཐའ་དག་སྐྲག་པར་མཛད་པ་གཞོན་ཚར་གཅོད་པའི་ཡོན་ཏན་
དང༌། བསྟན་པའི་སྙིང་པོ་སྡོམ་པ་གསུམ་གྱི་ཉམས་ལེན་སངས་རྒྱས་ཀྱི་དགོངས་པ་ཇི་ལྟ་བ་
བཞིན་དུ་ཐོས་བསམ་སྒོམ་གསུམ་གྱི་སྒོ་ནས་ལེགས་པར་བསྒྲུབས་ཏེ། །
འཆད་རྩོད་རྩོམ་གསུམ་གྱི་སྒོ་ནས་གཞན་ལ་འཆད་པ་སྐལ་ལྡན་རྗེས་སུ་འཛིན་པའི་
ཡོན་ཏན་གཉིས་དང་ལྡན་པས། གཞན་དང་མཚུངས་པ་མེད་པའི་སྐྱེས་བུ་དམ་པ་ཡིན་པའི་
ཕྱིར། འོ་ན་ས་པཎ་ཁྱོད་ལ། ཁ་ཆེ་པཎ་ཆེན་སོགས་རྒྱ་བོད་ཀྱི་བླ་མི་མང་དུ་ཡོད་པ་ལས།
བསྟན་བཅོས་འདི་རྩོམ་པའི་ཐོག་མར། རྗེ་བཙུན་གྲགས་པ་ཁོ་ན་ལ་ཕྱག་འཚལ་བའི་རྒྱུ་
མཚན་གང་ཡིན། བླ་མ་དེ་ལ་ཡོན་ཏན་མང་དུ་ཡོད་པ་ལས། ལོག་སྨྲ་ཚར་གཅོད་པ་དང༌།
སྐལ་ལྡན་རྗེས་འཛིན་གྱི་ཡོན་ཏན་གཉིས་ཀྱི་ཡོན་ཏན་བརྗོད་པའི་རྒྱུ་མཚན་ཅི་ཡིན་སྙམ་ན་
དེའི་རྒྱུ་མཚན་ཡང་ཡོད་དེ། བསྟན་བཅོས་འདི་སྡོམ་པ་གསུམ་གྱི་ཉམས་ལེན་ལ་ལོག་རྟོག་
བཀག་ནས། སྡོམ་གསུམ་གྱི་གནད་ཕྱིན་ཅི་མ་ལོག་པར་ཤེས་ཕྱིར་རྩོམ་པ་ཡིན་པ་ལས། བླ་
མ་དེ་ཉིད་བདག་ལ་སྡོམ་པ་གསུམ་གྱི་བཀའ་དྲིན་ནོད་པའི་སྒོ་ནས། སྡོམ་གསུམ་གྱི་གནོད་
ཕྱིན་ཅི་མ་ལོག་པར་སྟོན་པའི་རྩ་བའི་བླ་མ་བཀའ་དྲིན་མཆོག་ཏུ་གྱུར་པ་དེ་ཡིན་པའི་ཕྱིར་
དང་། བསྟན་བཅོས་ལུས་དང་མཐུན་པའི་ཡོན་ཏན་བརྗོད་པ་ཡིན་པའི་ཕྱིར།
གསུམ་པ་མཆོད་ནས་དམ་པའི་ལས་ལ་འཇུག་པར་གདམས་པ་ནི། འོ་ན་ས་པཎ་
ཁྱོད་བླ་མ་དེ་ལ་ཕྱག་འཚལ་ནས་བྱ་བ་ཅི་བྱེད་ཅེ་ན། ས་པཎ་བདག་སྒོ་གསུམ་ལ་ཉེས་པའི་
སྐྱོན་མེད་ཅིང༌། སྤངས་རྟོགས་སམ། ལུང་རྟོགས་ཀྱི་ཡོན་ཏན་ཀུན་གྱི་མཛོད་མངའ་བའི་
འགྲོ་བའི་བླ་མ་གྲགས་པ་རྒྱལ་མཚན་ལ་ཕྱག་འཚལ་ནས། ལས་སམ་བྱ་བ་བྱེད་ཚུལ་ཡོད་དེ།
འོག་ནས་འཆད་པའི་སྣོད་ལྡན་གྱི་གདུལ་བྱ་ལ་སྡོམ་པ་གསུམ་གྱི་ཉམས་ལེན་ཕྱིན་ཅི་མ་
ལོག་པར་འཆད་པར་འདོད་པའི་ཕྱིར། མཆོད་བརྗོད་ཀྱི་ཚིག་གསུམ་པོ་འདི་ལ། པཎ་ཆེན་



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
ཤཱཀྱ་མཆོག་ལྡན། དང་པོ་གཉིས་རྩ་བའི་བླ་མ། གསུམ་པ་སྟོན་པ་སངས་རྒྱས་ཡིན་
གསུངས་པ་དང༌། ཀུན་མཁྱེན་གོ་བོ་རབ་འབྱམས་པས། དང་པོ་བླ་མ་སྤྱི། གཉིས་པ་རྩ་
བའི་བླ་མ་གྲགས་པ། གསུམ་པ་སྟོན་པ་སངས་རྒྱས་ལ་ཡིན་གསུངས་པ་དང་། མཁས་པ་
དཀོན་མཆོག་གྲགས། དང་པོ་བླ་མ་སྤྱི། གཉིས་པ་ཁ་ཆེ་པཎ་ཆེན། གསུམ་པ་རྗེ་བཙུན་
གྲགས་པ་ཡིན་གསུངས་པ་དང་། དཔལ་འབུམ་ཕྲག་གསུམ་པ། དང་པོ་བརྒྱུད་པའི་བླ་མ།
གཉིས་པ་རྩ་བའི་བླ་མ་གྲགས་པ། གསུམ་པ་འགྲོ་བའི་བླ་མ་སྟོན་པ་སངས་རྒྱས་ཡིན་
གསུངས་པ་སོགས་མང་དག་ཡོད་ཀྱང་མཁས་པའི་དབང་པོ་ལྕགས་ཐང་ཆོས་རྗེ། གསུམ་
ཆར་རྗེ་བཙུན་གྲགས་པ་ཉིད་ལ་འཆད་དེ། ས་བཅད་ལྟར། དང་པོ་མཆོད་བརྗོད་དངོས།
གཉིས་པ་ཕྱག་འཚལ་བའི་རྒྱུ་མཚན། མཆོད་ཡུལ་གྱི་ཡོན་ཏན། གསུམ་པ། མཆོད་ནས་
སྡོམ་གསུམ་རྩོམ་ཞེས་བཤད་པར་དམ་བཅའ་དང་འབྲེལ་ནས་མཚམས་སྦྱར་བ་ཙམ་ཡིན་
པའི་ཕྱིར། བསྡུས་དོན་དང་ཚིག་དོན་གོང་ལས་ཤེས། །
གཉིས་པ། དགོས་པ་གསུམ་ལྡན་ཁས་ལེན་དམ་བཅའ་བཤད་པ་ལ་གསུམ།
བཤད་བྱའི་ཡུལ་ལ་བཤད་བྱ་འཆད་ཚུལ་དངོས། སྦྱོར་བ་ཕུན་ཚོགས་གོ་བདེའི་ཚིག་གིས་
བཤད། བསམ་པོ་ཕུན་ཚོགས་ལྷག་བསམ་དག་པར་བསྒྲུབ་པའོ། །དང་པོ་ནི། འཆད་པ་པོ།
ཤེས་རབ་དག་པས་ལུང་རིགས་མཁས་པ། ཚུལ་ཁྲིམས་དག་པས་ལུས་ངག་གཙང་བ།
ལྷག་བསམ་དག་པས་གཞན་ལ་ཕན་པར་འདོད་པའི་ཁྱད་ཆོས་གསུམ་དང་ལྡན་པའི་ས་
པཎ་ཆོས་ཅན། ཁྱོད་ཀྱི་བཤད་བྱ་མདོ་རྒྱུད་བསྟན་བཅོས་དང་མཐུན་པའི་ལུང་། སྒྲ་ཚད་
དངོས་སྟོབས་དང་མཐུན་པའི་རིགས་པ། བླ་མའི་མན་ངག་གི་རྗེས་སུ་གདམས་པ་སྟེ། ཁྱད་
ཆོས་གསུམ་དང་ལྡན་པའི་སྡོམ་གསུམ་རབ་དབྱེ་འདི། ཉན་པ་པོ། སྐྱེས་སྦྱངས་ཀྱི་བློ་
གསལ་བ། དོན་གཉེར་གྱི་འདུན་པ་དང་ལྡན་པ། དད་པས་རྒྱལ་བའི་བསྟན་པ་དང་བླ་མ་
ལ་གུས་པ། སྡོམ་པ་གསུམ་གྱི་ཉམས་ལེན་རང་ཉིད་ཤེས་པར་འདོད་ཀྱང་རང་སྟོབས་ཀྱིས་
11



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ཤེས་པར་མ་ནུས་པ་སྟེ། ཁྱད་ཆོས་གསུམ་ལྡན་གྱི་གདུལ་བྱ་ལ་འཆད་ཚུལ་ཡོད་དེ། སྒོ་
གསུམ་གྱི་ཀུན་སྤྱོད་རྣམ་དག་དང་ལྡན་པའི་སྒོ་ནས་བཤད་པའི་ཕྱིར། དེ་ལྟ་བུའི་བཤད་
པར་དམ་བཅའ་བ་ཆོས་ཅན། དགོས་པ་ཡོད་དེ། རང་ཉིད་སྐྱེས་བུ་མཆོག་ཏུ་རྟོགས་པ་དང་།
བཤད་པ་དེ་མཐར་ཕྱིན་པར་བསྒྲུབ་པའི་དགོས་པ་གསུམ་ཡོད་པའི་ཕྱིར་ཏེ། དམ་པས་
འཇུག་བྱ་མིན་པའི་ལས་དང་། རང་ཉིད་མི་མཁས་པའི་ལས་ལ་འཇུག་པར་མཁས་པའི་
ཚོགས་སུ་ཁས་མི་ལེན་པའི་ཕྱིར་དང༌། དམ་པ་རྣམས་ནི་གང་དམ་བཅས་པ་དེ་སྲོག་ལ་
བབས་ཀྱང་མི་འདོར་བའི་ཕྱིར་ཏེ། མཁས་འཇུག་ལས། དམ་བཅའ་བ་དང་སྐུལ་ཚིག་
སོགས། །འཆད་ཕྱིར་སྤྲོ་བ་སྟོན་པ་སྟེ། །མཆོག་རྟོགས་འགྲུབ་པའི་རྒྱུར་འགྱུར་བས། །ཁས་
ལེན་པ་ལ་འགལ་བ་མེད། །ཅེས་བཤད་པའི་ཕྱིར་རོ། །
གཉིས་པ་ནི་ས་པཎ་བདག་གིས། བསྟན་བཅོས་འདི་རྒྱ་གར་མཁས་པ་རྣམས་
དགའ་བའི་སྡེབ་སྦྱོར་ནི། བོད་ཀྱི་བླུན་པོ་རྣམས་ཀྱིས་གོ་དཀའ་བས། ཚིག་གི་སྡེབ་སྦྱོར་
དམ་པོ་སྤངས་ནས་བཤད་པ་ཆོས་ཅན། དགོས་པ་ཡོད་དེ། བོད་ཀྱི་གདུལ་བྱ་མཁས་རྨོངས་
ཀུན་གྱིས་གོ་བར་བྱ་བའི་ཆེད་ཡིན་པའི་ཕྱིར། གསུམ་པ་ནི། ས་པཎ་བདག་ནི་ཆོས་ཅན།
ཁྱོད་ཀྱི་བསྟན་བཅོས་འདི། བསྟན་འཛིན་གཞན་ལ་ཕྲག་དོག་སོགས་ཀྱིས་ཀུན་ནས་
བསླངས་ནས་འཆད་པ་མ་ཡིན་ཏེ། ཁྱོད་སངས་རྒྱས་ཀྱི་བསྟན་པ་བསྟན་འཛིན་དང་བཅས་
པ་ལ་མི་ཕྱེད་པའི་དད་པ་དང་ལྡན་པའི་སྐྱེས་བུ་དམ་པ་ཡིན་པའི་ཕྱིར། དེ་ལྟར་དད་པ་དང་
ལྡན་པ། འོན་ཀྱང་ས་པཎ་བདག་ཆོས་ཅན། སངས་རྒྱས་ཀྱི་བསྟན་པའི་རྩ་བ་སྡོམ་གསུམ་
གྱི་ཉམས་ལེན་ལ་འཁྲུལ་པར་སྤྱོད་པ་རྣམས་ལ་མ་དད་པའི་རྒྱུ་མཚན་ཡོད་དེ། དེ་དག་
བསྟན་འཛིན་ལྟར་སྣང་ཡིན་པས། དེ་དག་གི་ཉམས་ལེན་འཁྲུལ་པ་དགག་པའི་ཕྱིར་དུ་་
བསྟན་བཅོས་འདི་རྩོམ་པ་ཡིན་པའི་ཕྱིར་རོ། །དེས་ན་བདག་གིས་བསྟན་བཅོས་འདི་རྩོམ་
པའི་ཀུན་སློང་གི་བསམ་པ་ཆོས་ཅན། ཕྲག་དོག་སོགས་མ་ཡིན་ཏེ། སྡོམ་གསུམ་གྱི་ཉམས་
ཀ།
12



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
ལེན་དག་མ་དག་གི་རབ་དབྱེ་ཕྱིན་ཅི་མ་ལོག་པར་ཤེས་པའི་རྣམ་དཔྱོད་ཀྱི་ཤེས་རབ་དང་།
རྒྱལ་བའི་བསྟན་པ་ལ་མི་ཕྱེད་པའི་དད་པ་དང་། ལོག་པར་སྤྱོད་པའི་སྐྱེས་བུ་ལ་སྙིང་ནས་
བརྩེ་བའི་བརྩེ་བ་གསུམ་དང་ལྡན་པའི་ལྷག་བསམ་རྣམ་དག་ཡིན་པའི་ཕྱིར། །
གསུམ་པ། དགོས་པ་གསུམ་ལྡན་ལུས་ཀྱི་གཙོ་བོ་བསྡུ་བ་ལ། དགོས་བསྡུས་ཚིག་
གསུམ། དང་པོ་ནི། ས་སྐྱ་པཎྚི་ཏས། སོ་ཐར་ནས་ས་ལམ་གྱི་བར་བཅུ་གཅིག་གིས་དག་མ་
དག་གི་རབ་ཏུ་དབྱེ་བའམ། རྣམ་པར་དབྱེ་བ་བཤད་ཀྱིས་ཉོན་ཞེས། ལུས་རྣམ་བཞག་
མཛད་པ་ཆོས་ཅན། དགོས་པ་ཡོད་དེ། འཆད་པ་པོས་བཤད་སླ། ཉན་པ་པོས་བཟུང་བདེ།
བསྟན་བཅོས་ལ་ངེས་པ་སྐྱེ་བའི་དགོས་པ་གསུམ་ཡོད་པའི་ཕྱིར། དང་པོ་གྲུབ་སྟེ། ལུས་
རྣམ་བཞག་ཤེས་པས་བརྗོད་བྱ་ངོས་ཟིན། གོ་རིམ་མི་འཁྲུག །མགོ་སྨོས་པས་དོན་བདེ་
བླག་ཏུ་བྱ་བའི་དགོས་པ་གསུམ་ཡོད་པའི་ཕྱིར། གཉིས་པ་གྲུབ་སྟེ། ཐོས་པའི་སྐབས་སུ་
བརྗོད་བྱ་བདེ་བླག་ཏུ་ངོས་ཟིན། བསམ་པའི་སྐབས་སུ་གོ་རིམ་མི་འཁྲུག་པས་རྟོགས་སླ།
སྒོམ་པའི་སྐབས་སུ་ཉམས་སུ་བླངས་པས་སྒོམ་བྱུང་གི་ཤེས་རབ་མྱུར་དུ་སྐྱེ་བ་ཡིན་པའི་
ཕྱིར། གསུམ་པ་གྲུབ་སྟེ། ལུས་དང་ཡན་ལག་སྦྱར་བས། ལྷག་ཆད་ནོར་གསུམ་གྱི་སྐྱོན་
དང་བྲལ་བས་བསྟན་བཅོས་ཡང་དག་པར་རྟོགས་པའི་ཕྱིར་རོ། །མཁས་པ་འཇུག་པའི་སྒོ་
ལས། བཤད་སླ་བ་དང་བཟུང་བདེ་ཞིང་། །བསྟན་བཅོས་ལ་ཡང་རྩོད་བྲལ་ཕྱིར། །མཁས་
པ་ལ་ལ་བསྟན་བཅོས་ལུས། །བསྡུས་ཏེ་ཐོག་མར་བརྗོད་པ་མཛད། །ཅེས་བཤད་པའི་
ཕྱིར། གཉིས་པ་ནི། ས་པཎ་ཆོས་ཅན། ཁྱོད་ཀྱིས་སྡོམ་པ་གསུམ་སོ་སོའི་ངོ་བོ་བསླབ་བྱ་
སོགས་འཁྲུལ་མ་འཁྲུལ་གྱི་རབ་དབྱེའམ་རྣམ་དབྱེ་ཕྱིན་ཅི་མ་ལོག་པར་འཆད་ཚུལ་ཡོད་དེ།
འདུལ་མངོན་གྱི་སྡེ་སྣོད་ནས་བཤད་པའི་སོ་སོ་ཐར་པའི་སྡོམ་པ་དང་། མདོ་སྡེའི་སྡེ་སྣོད་
ནས་བཤད་པའི་བྱང་ཆུབ་སེམས་དཔའི་སེམས་བསྐྱེད་དང་། རྒྱུད་སྡེ་ནས་བཤད་པའི་
གསང་སྔགས་ཀྱི་དབང་བསྐུར་བའི་སྡོམ་པའི་ངོ་བོ་དང༌། སྡོམ་གསུམ་དེ་དག་གི་ཆོ་ག་དང་།
13



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
གསུམ་པོ་སོ་སོའི་བསླབ་པར་བྱ་བ་དང༌། བྱང་སྡོམ་གྱི་སྐབས་སུ་སེམས་བསྐྱེད་པའི་གནད་
བདག་གཞན་བརྗེ་བ་དང་། བསྔོ་བ་སྨོན་ལམ་ལ་སོགས་པའི་གནད་རྣམས་དང༌། སྟོང་ཉིད་
སྙིང་རྗེའི་སྙིང་པོ་ཅན་གྱི་ཟུང་འཇུག་གི་ལམ་དང༌། སྔགས་སྡོམ་སྐབས་སུ། རིམ་གཉིས་ཀྱི་
གསང་ཚིག་དང་། ཡེ་ཤེས་ཕྱག་རྒྱ་ཆེན་པོ་དང་། ཕྱི་དང་ནང་གི་རྟེན་འབྲེལ་དང༌། ས་དང་
ལམ་གྱི་རྣམ་གཞག་སྟེ། བཅུ་གཅིག་འཁྲུལ་མ་འཁྲུལ་གྱི་རྣམ་པར་དབྱེ་བ། མཁས་པ་
དགའ་བར་བྱེད་པའི་དགག་སྒྲུབ་ཀྱིས་གཏན་ལ་ཕབ་པའི་སྒོ་ནས་འཆད་པར་བྱེད་པའི་
ཕྱིར་རོ། །དེས་ན་སྡོམ་པ་གསུམ་གྱི་རབ་ཏུ་དབྱེ་བ་ཞེས་པ་ཡང་། སོར་སྡོམ་ལ་དབྱེ་ན།
ཉན་ཐོས་ལུགས་དང་། ཐེག་ཆེན་ལུགས་གཉིས་སུ་ཡོད་ཅེས་སོགས། དབྱེ་བ་འཆད་པ་ལ་
ཟེར་བ་མིན་གྱི། སོར་སྡོམ་ནས་ས་ལམ་གྱི་བར་བཅུ་གཅིག །འཁྲུལ་མ་འཁྲུལ་གྱི་རབ་དབྱེ་
རྣམ་པར་འབྱེད་པ་ལ་ཟེར་བ་ཡིན་ཏེ། སོ་སོ་ཐར་པའི་སྡོམ་པ་ཡི། །རྣམ་པར་དབྱེ་བ་བཤད་
ཀྱིས་ཉོན། །ཞེས་པ་ནས། ས་དང་ལམ་གྱི་རྣམ་གཞག་གི །རྣམ་པར་དབྱེ་བ་བཤད་ཀྱིས་
ཉོན། །ཞེས་བཤད་པ་ལས་ཤེས་ནུས་པའི་ཕྱིར་རོ། །འོ་ན་བཅུ་གཅིག་གི་རབ་དབྱེ་འཆད་ན།
སྡོམ་གསུམ་རབ་དབྱེ་ཞེས་པ་ལས་མི་སྨོས་པ་ཅི་ཞེ་ན། སྐྱོན་མེད་དེ། ལྷག་མ་བརྒྱད་པོ་དེ་
ཡང་སྡོམ་གསུམ་གྱི་ནང་ཚན་དང་། ཁྱད་ཆོས་སོ་སོ་ལ་ཡིན་མིན་གྱི་རྣམ་གཞག་བྱས་པ་
ཡིན་པས། སྡོམ་གསུམ་ལ་བརྟེན་པའི་ཆོས་དང་ཆོས་མིན་རྣམ་འབྱེད་དུ་འདུས་པའི་
ཕྱིར་རོ། །འོ་ན་ལུས་རྣམ་གཞག་ཏུ་དོན་ཚན་བཅུ་གཅིག་བཀོད་ནས། ཡན་ལག་རྒྱས་
བཤད་དུ། སྡོམ་པ་གསུམ་གྱི་སྐབས་གསུམ་ལས་མི་འཆད་པ། ལུས་མདོར་བསྟན་དང་
ཡན་ལག་རྒྱས་བཤད་མི་མཐུན་པའི་སྐྱོན་ཡིན་ནམ་སྙམ་ན་སྐྱོན་མེད་དེ། སྡོམ་པ་ཐོབ་བྱེད་
ཀྱི་ཆོ་ག་དང་བསླབ་བྱ་ནི། སྐབས་གསུམ་དུ་སོ་སོར་འཆད། སེམས་བསྐྱེད་ཀྱི་གནད་ནི།
སྐབས་གཉིས་པར་འཆད། སྟོང་ཉིད་སྙིང་རྗེའི་སྙིང་པོ་ཅན་ནི། སྐབས་གསུམ་ཆར་དུ་ཅི་
རིགས་པར་འཆད། རིམ་གཉིས་ཀྱི་གསང་ཚིག་དང༌། ཕྱག་ཆེན་དང་། ཕྱི་ནང་གི་རྟེན་



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
འབྲེལ་དང་། ས་ལམ་གྱི་རྣམ་དབྱེ་ནི། སྐབས་གསུམ་པར་འཆད་པའི་ཕྱིར་རོ། ། །
ཀུན་མཁྱེན་གོ་བོ་རབ་འབྱམས་པའི་གསུང་ལས། རིམ་གཉིས་མི་དགོས་པའི་ལོག་
རྟོག་སྐབས་གསུམ་པར་འཆད་ཅིང་། རིམ་གཉིས་ཀྱི་གསང་ཚིག་ནི་སྐབས་འདིར་མི་སྟོན།
ཞེས་བཤད་པ་ནི་མི་འཐད་དེ། རིམ་པ་གཉིས་ཀྱི་གསང་ཚིག་གི །རྣམ་པར་དབྱེ་བ་བཤད་
ཀྱིས་ཉོན། །ཞེས་བཤད་ནས། དེ་མི་སྟོན་པ་ཁས་བླང་འགལ་བ་ཡིན་པའི་ཕྱིར། ཡང་།
རིམ་གཉིས་ཀྱི་གསང་ཚིག་སྐབས་འདིར་མི་སྟོན་པའི་རྒྱུ་མཚན་ཅི་ཡིན། གསང་སྒྲོགས་སུ་
འགྱུར་བའི་ཕྱིར་རོ། །ཞེ་ན། ཡེ་ཤེས་ཕྱག་རྒྱ་ཆེན་པོ་ལའང་དེར་ཐལ་བའི་ཕྱིར་རོ། །འདོད་ན།
དཔག་མེད་ཡོད་མེད་གསང་སྔགས་ཉིད། །ཡིན་ཕྱིར་ཁོ་བོས་གཞན་དུ་བཤད། །ཅེས་དང་།
འདི་ནི་ཀུན་ལ་བཤད་རུང་བའི། །ཞེས་སོགས་བཤད་པ་མ་ཡིན་ནམ་སྙམ་ན། སྐྱོན་མེད་དེ།
གསང་སྔགས་པ་རྣམས་ཀྱི་ནང་ནས་ཀྱང་། གསང་སྔགས་བླ་མེད་པ་ཀུན་གྱི་སྤྱོད་ཡུལ་དུ་མ་
གྱུར་པའི་གནད་རྣམས་འདིར་མི་འཆད་ཅེས་པ་ཙམ་ཡིན་པའི་ཕྱིར་རོ། །
གཉིས་པ་དངོས་གཞི་སོ་ཐར་སྐབས་ཀྱི་རང་བཞིན་བཤད་པ་ལ། བསྡུས་དོན་དང་
ཚིག་དོན་གཉིས། དང་པོ་བསྡུས་དོན་ལ། གཉིས་ཡོད་དེ། ངག་དོན་བསྡུས་ཏེ་བརྗོད་པ་
དང༌། གཞུང་དོན་སོ་སོའི་བསྡུས་དོན་གཉིས་ཀྱིས་འཆད་པ་ལས། དང་པོ་ནི། ངག་དོན་གྱི་
སྦྱོར་བར་འགོད་པ་དང་། གཉིས་པ་ནི། བསྡུས་དོན་གྱི་ས་བཅད་ལ་འཇོག་སྟེ། བསྡུས་པའི་
དོན་ལ་རྣམ་པ་གཉིས། །ངག་དོན་བསྡུས་ཏེ་བརྗོད་པ་དང༌། །གཞུང་དོན་སོ་སོའི་བསྡུས་
དོན་ནོ། །ཞེས་བཤད་པའི་ཕྱིར་རོ། །གཉིས་པ་ས་བཅད་ནི། དོན་འདུས་ཚིག་གསལ་
བརྗོད་པ་བདེ། །ངག་ཉུང་ཚིག་སྙོམ་བཟུང་བ་སླ། །བསྡུས་དོན་ཉིད་ཀྱི་གཞུང་གོ་བ། །དེ་
འདྲ་གང་གིས་ཤེས་དེ་མཁས། །ཞེས་པ་ལྟར་བཤད་ན། རྩ་བ་སོ་ཐར་སྡོམ་པའི་སྐབས། །
སྤྱི་སྡོམ་དྲུག་ཏུ་བསྡུས་ཏེ་བཤད། །སྙིང་པོ་བྱང་སེམས་སྡོམ་པའི་སྐབས། །སྤྱི་སྡོམ་བཞི་རུ་
བསྡུས་ཏེ་བཤད། །ཉིང་ཁུ་རིག་འཛིན་སྡོམ་པའི་སྐབས། །སྤྱི་སྡོམ་བཞི་རུ་བསྡུས་ཏེ་



གངས་ཅན་རིག་བཅུད་ལས། ་ མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
བཤད། །འཕྲོས་དོན་སྡོམ་གསུམ་ཐུན་མོང་སྐབས། །སྤྱི་དོན་བཞི་རུ་བསྡུས་ཏེ་བཤད། །
སྔོན་འགྲོ་སྤྱི་ཡི་སྡོམ་བཞི་དང༌། །རྗེས་ཀྱི་སྡོམ་བཞིའང་བསྣན་ནས་ནི། །སྡོམ་གསུམ་རབ་
དབྱེའི་བསྟན་བཅོས་འདི། །སྤྱི་སྡོམ་སུམ་ཅུ་ཐམ་པ་དང་། །ནང་སེལ་རང་རང་སྡོམ་ཚིག་
གིས། །འཆད་པ་ཁོ་བོའི་ལེགས་བཤད་ཡིན། །ཞེས་པ་ལྟར། སྤྱི་དང་ནང་སེལ། གཙོ་བོ་
དང་ཞར་བྱུང་། འཕྲོས་དོན་སོགས་སྐབས་ཕྱེད་པར་བྱས་པའི་བསྡུས་དོན་གྱི་ས་བཅད་འདི་
ཙམ་གྱིས་ཀྱང་། དབང་པོ་རབ་ལ་གཞུང་ལུགས་ཀྱི་དགོངས་པ་དཔྱིས་ཕྱིན་པར་འགྱུར་བ་
ཡིན་མོད། འོན་ཀྱང་དབང་པོ་འབྲིང་གི་དབང་དུ་བྱས་ཏེ། བསྡུས་དོན་ས་བཅད་དང་། ཚིག་ .
དོན་གྱི་འབྲུ་གཉེར་བ་ཅུང་ཟད་དང་། དབང་པོ་ཡང་རབ་ལ་སོ་སོའི་དཀའ་གནས་ལ་
མཁས་པ་དགའ་བར་བྱེད་པའི་རྣམ་དཔྱོད་ཀྱི་དཔྱད་པ་ཅུང་ཟད་འཆད་པར་བྱ་བ་ལས།
སོ་ཐར་གྱི་སྐབས་འདི་ལ། སྤྱི་སྡོམ་དྲུག་ཡོད་དེ། རྩེ་བ་སྡོམ་པའི་གནད་ལ་འཁྲུལ་པ་
དགག །སྙིང་པོ་གཞིའི་གནད་ལ་འཁྲུལ་པ་དགག །ཉམས་ལེན་ལས་ཀྱི་གནད་ལ་འཁྲུལ་
པ་དགག །མཐར་ཐུག་འབྲས་བུའི་གནད་ལ་འཁྲུལ་པ་དགག །སྤང་བྱ་ལྟུང་བའི་གནད་ལ་
འཁྲུལ་པ་དགག །ལག་ལེན་སྤྱོད་པའི་གནད་ལ་འཁྲུལ་པ་དགག་པའོ། །དང་པོ་ལ།།
བསྟན་བཤད་གཉིས་ལས། དང་པོ་ནི། སོ་སོར་ཐར་པའི་སྡོམ་པ་ཆོས་ཅན། ཁྱོད་ལ་དབྱེ་ན་
གཉིས་ཡོད་དེ། ཉན་ཐོས་ལུགས་དང་ཐེག་ཆེན་ལུགས་ཀྱི་སོར་སྡོམ་གཉིས་ཡོད་པའི་ཕྱིར།
གཉིས་པ་ལ་གཉིས། ཉན་ཐོས་སོ་ཐར་བཤད་དེ་གཞན་གྱི་འཁྲུལ་པ་དགག་པ་དང་།
ཐེག་ཆེན་སོ་ཐར་བཤད་དེ་རང་ལུགས་འཁྲུལ་མེད་དུ་བསྒྲུབ་པའོ། །དང་པོ་ལའང་གཉིས།
སོ་ཐར་རིགས་བདུན་ལག་ལེན་འཁྲུལ་པ་དགག །བསྙེན་གནས་སྡོམ་པའི་ལག་ལེན་
འཁྲུལ་པ་དགག་པའོ། །དང་པོ་ལ། འཁྲུལ་མེད་རྣམ་གཞག་ཉན་ཐོས་གཞུང་བཞིན་བཤད།
དགག་བྱའི་གཙོ་བོ་གཞན་གྱི་འཁྲུལ་པ་བརྗོད། འཁྲུལ་པ་འགོག་བྱེད་ལུང་རིགས་རྣམ་
བདུན་བསྟན་པའོ། །དང་པོ་ལ། བསྒྲུབ་བྱའི་རྣམ་གཞག་བསྡུས་ཏེ་བསྟན་པ་དང་། སྒྲུབ་
16 ་



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
བྱེད་རྣམ་གཞག་རྒྱས་པར་བཤད་པ་གཉིས། དང་པོ་ལ། སྐབས་དོན་སོ་ཐར་ཇི་སྲིད་འཚོ་
བར་བསྟན། འཕྲོས་དོན་བྱང་སྡོམ་བྱང་ཆུབ་སྙིང་པོར་བསྟན་པ་གཉིས། དང་པོ་ནི། ཉན་
ཐོས་བྱེ་སྨྲ་བའི་ལུགས་ཀྱི་སྐྱབས་འགྲོ་ནས། དགེ་བསྙེན་ཕ་མ། དགེ་ཚུལ་ཕ་མ། དགེ་སློབ་
ཕ་མ། དགེ་སློང་གི་ནི་སྡོམ་པ་སྟེ། དགེ་སློང་ཕ་མའི་སྡོམ་པ་སྟེ་བརྒྱད་པོ་ཆོས་ཅན། ཁྱོད་
རྟེན་ཤི་འཕོས་པའི་ཚེ་ན་གཏོང་སྟེ། ཇི་སྲིད་འཚོ་བའི་བར་དུ་བླངས་པ་ཡིན་པའི་ཕྱིར། དེ་ལ་
ཁོ་ན་རེ། དེ་བརྒྱད་པོ་ཆོས་ཅན། ཁྱོད་བླངས་པ་ལ་དགོས་པ་མེད་པར་ཐལ། ཁྱོད་རྟེན་ཤི་
བའི་ཚེ་ན་གཏོང་བས་དགོས་དུས་མི་ཕན་པའི་ཕྱིར་རོ། །ཟེར་ན། དེ་ལྟ་བུའི་སྡོམ་པ་ཆོས་
ཅན། ཁྱོད་བསྲུངས་པ་ལ་ཕན་ཡོན་ཡོད་དེ། ཚེ་འདིར་བསྲུངས་པའི་འབྲས་བུ། ཚེ་འཕོས་
ནས་ནི་འབྱུང་བར་འགྱུར་བའི་ཕྱིར། གཉིས་པ་ནི། འོ་ན་མདོ་སྡེ་ནས་བཤད་པའི་བྱང་སྡོམ་
ཡང་ཤི་བའི་ཚེ་ན་གཏོང་བར་ཐལ། མངོན་འདུལ་ནས་བཤད་པའི་སོ་ཐར་ཤི་བའི་ཚེ་ན་
གཏོང་བའི་ཕྱིར་ཟེར་ན། བྱང་ཆུབ་སེམས་དཔའི་སྡོམ་པ་ཆོས་ཅན། ཁྱོད་རྟེན་ཤི་འཕོས་
ནས་རྗེས་སུ་འབྲང་སྟེ། བྱང་ཆུབ་སྙིང་པོའི་མཐའ་ཅན་དུ་གསུངས་པའི་ཕྱིར། གཉིས་པ་ལ།
དང་པོ་སྒྲུབ་བྱེད་ལུང་རིགས་སོ་སོར་བསྟན། གཉིས་པའི་སྒྲུབ་བྱེད་ལུང་རིགས་སོ་སོར་
བཤད་པའོ། ། །
དང་པོ་ནི། ཉན་ཐོས་བྱེ་སྨྲ་བའི་ལུགས་ཀྱི་སོར་སྡོམ་དེ། ཤི་འཕོས་པའི་ཚེ་ངེས་པར་
གཏོང་བ་མི་འཐད་དེ། བྱང་ཆུབ་སྙིང་པོའི་མཐའ་ཅན་དུ་བླངས་པས་མི་སྐྱེ་བ་ལ་རྒྱུ་མཚན་
མེད་པའི་ཕྱིར་སྙམ་ན། འདི་ལ་ཉན་ཐོས་བྱེ་སྨྲ་བའི་ལུགས་གཞིར་བཞག་ལ་སོར་སྡོམ་བྱང་
ཆུབ་སྙིང་པོའི་མཐའ་ཅན་དུ་བླངས་ཀྱང་མི་སྐྱེ་བའི་རྒྱུ་མཚན་ཤེས་ན། ཉན་ཐོས་དང་ཐུན་
མོང་བའི་ཐེག་ཆེན་སོ་ཐར་སྡོམ་པ་བྱང་ཆུབ་སྙིང་པོའི་མཐའ་ཅན་དུ་བླང་དུ་མི་རུང་བའི་
གནད་ཤེས་པར་འགྱུར་བས། ཐོག་མར་བྱེ་སྨྲ་བའི་ལུགས་འཆད་པ་ནི། ཉན་ཐོས་བྱེ་སྨྲ་བ་
གཞིར་བཞག་ནས། སོར་སྡོམ་ཆོས་ཅན། ཁྱོད་བྱང་ཆུབ་སྙིང་པོའི་མཐའ་ཅན་དུ་བླངས་ཀྱང་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
མི་སྐྱེ་བའི་རྒྱུ་མཚན་ཡོད་དེ། རྟེན་ཤི་འཕོས་པའི་ཚེ་ན་ངེས་པར་གཏོང་བའི་ཕྱིར་ཏེ། ལུས་
ངག་གང་རུང་གི་རྗེས་སུ་འབྲང་བའི་སྡོམ་པ་གཟུགས་ཅན་ཡིན་པའི་ཕྱིར་ཏེ། རང་གཞན་
གྱི་ལུས་ངག་གང་རུང་གི་བྱེད་པ་ལས་གཙོ་བོར་སྐྱེས་པར་འདོད་ཅིང་། གཙོ་བོར་རྣམ་པར་
རིག་བྱེད་ཀྱི་གཟུགས་གང་རུང་གིས་བསྡུས་པ་ཡང་ཡིན་པའི་ཕྱིར། དེ་ལྟར་ཡང་མཛོད་རང་
ལས། ཇི་སྲིད་འཚོ་ཡི་འོག་ཏུ་ནི་ཡང་དག་པར་བླང་བ་ཡོད་ཀྱང་ལུས་བསྐལ་བ་མི་འདྲ་བའི་
ཕྱིར་དང༌། དེས་ཀྱང་དེར་སྦྱོར་བ་མ་བྱས་པའི་ཕྱིར་དང་། མི་བརྟན་པའི་ཕྱིར་སྡོམ་པ་མི་སྐྱེ་
བར་རིགས་ན། ཞེས་སོགས་ཀྱི་སོ་ཐར་སྡོམ་པ་ནི། ད་ལྟར་གྱི་ལུས་ངག་གང་རུང་གི་རྗེས་
སུ་འབྲང་བས། ད་ལྟར་གྱི་ལུས་རྟེན་བོར་བའི་ཚེ་ངེས་པར་གཏོང་སྟེ། བསྐལ་པ་མི་མཉམ་
པའི་ལུས་ངག་གི་སྦྱོར་བ་མ་བྱས་ཤིང༌། སེམས་ཀྱི་མི་བརྟེན་པ་ནས། ཇི་སྲིད་འཚོ་ལས་
ལྷག་པ་མི་ལེན་པའི་ཤེས་བྱེད་གསལ་བར་བསྟན་འདུག་པའི་ཕྱིར་དང་། བསམ་གཏན་དང་
ཟག་མེད་ཀྱི་སྡོམ་པ་གཟུགས་ཅན་ཡིན་ཡང་། ཐ་མ་གཉིས་ནི་སེམས་རྗེས་འབྲང་། །ཞེས་
སེམས་ཀྱི་རྗེས་འབྲང་དུ་བཤད་ཀྱི། ལུས་ངག་གི་རྗེས་འབྲང་དུ་མོ་བཤད་པས། དེ་གཉིས་
ནི་འཆི་འཕོས་པས་མི་གཏོང་བའི་གནད་དང་། སོ་ཐར་དང་མི་མཚུངས་པའི་གནད་
དགོངས་ནས། བདག་ཉིད་ཆེན་པོས། ལུས་ངག་ལས་ནི་སྐྱེ་བར་འདོད། །ཅེས་པའི་གནད་
སྦྱར་བ་ཡིན་པའི་ཕྱིར་རོ། །ཉན་ཐོས་སྡོམ་པ་རྣམ་རིག་མིན། །ཞེས་སོགས་ཀྱི་གཞུང་ཀློ་ཀ་
འདི་ལ། །
པཎ་ཤཱཀ་པས། དྲི་བ་གསུམ་མཛད་པའི་དང་པོ། ཉན་ཐོས་ལུགས་ལ་སོ་ཐར་གྱི། །
སྡོམ་པ་རིག་བྱེད་མིན་པའི་གཟུགས། །ཁོ་ནར་བཤད་པ་ག་ན་ཡོད། །ཅེས་པའི་དྲི་ལེན་ལ།
གསེར་ཐུར་རང་ལན་དུ། བྱེ་སྨྲ་བ་གཞིར་བཞག་ལ། སྡོམ་པ་ཡིན་ན་རྣམ་པར་རིག་བྱེད་མ་
ཡིན་པའི་གཟུགས་ཡིན་པས་ཁྱབ། ཅེས་བྱ་བ་ནི་བྱེ་སྨྲ་བའི་རང་ལུགས་མ་ཡིན་ཏེ། དང་
པོའི་རྣམ་རིག་རྣམ་རིག་མིན། །ཞེས་དང་། དེའི་རང་འགྲེལ་ལས། སྡོམ་པ་ཡང་དག་པར་



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
བླངས་པའི་རྣམ་པར་རིག་བྱེད་དང་རིག་བྱེད་མ་ཡིན་པ། དང་པོ་དག་ནི་སོ་སོར་ཐར་པ་ཞེས་
བྱ་སྟེ། དེས་སྡིག་པ་ལས་སོ་སོར་ཐར་པའི་ཕྱིར་ཏེ་སྤང་བའི་ཕྱིར། ཞེས་བྱ་བའི་ཐ་ཚིག་གོ །
སྡོམ་པ་ཞེས་ཀྱང་བྱ་སྟེ། ལུས་དང་ངག་སྡོམ་པའི་ཕྱིར་རོ། །སྐད་ཅིག་གཉིས་པ་ལ་སོགས་
པ་ནི། སོ་སོར་ཐར་པའི་སྡོམ་པ་ཡིན་གྱི། སོ་སོ་ཐར་པ་ནི་མ་ཡིན་ནོ། །ལོས་ཀྱི་ལམ་གྱི་
འཇུག་ཡིན་གྱི། སོ་སོ་ཐར་པ་ནི་མ་ཡིན་ནོ། །ལས་ཀྱི་ལམ་གྱི་འཇུག་ཡིན་གྱི། ལས་ཀྱི་
ལམ་དངོས་ནི་མ་ཡིན་ནོ། ། །
ཞེས་སོར་སྡོམ་སྐད་ཅིག་དང་པོར་གྱུར་པའི་རྣམ་པར་རིག་བྱེད་དང་རིག་བྱེད་མ་
ཡིན་པའི་གཟུགས་གཉིས། སོ་ཐར་དང་སོར་སྡོམ་གཉིས་ཀ་ཡིན་པ་དང་། སྐད་ཅིག་
གཉིས་པ་ཕན་ཆད་ཀྱི་གཟུགས་གཉིས་ཀ་སོར་སྡོམ་ཁོ་ན་ཡིན་གྱི། སོ་ཐར་མ་ཡིན་པ་དང་།
ལས་ལམ་གྱི་འཇུག་ཡིན་གྱི། དངོས་གཞི་མ་ཡིན་པར་གསལ་བར་བཤད་པའི་ཕྱིར། དེ་ལ་
པཎ་ཤཱཀ་པ་ན་རེ། སོར་སྡོམ་ཡང་དག་པར་བླངས་པའི་རྣམ་པར་རིག་བྱེད་མ་ཡིན་པའི་
གཟུགས་སྐད་ཅིག་མ་དང་པོ་ནི། སོ་ཐར་དང་། སོར་སྡོམ་གཉིས་ཀ་ཡིན་ཞིང་། རྣམ་པར་
རིག་བྱེད་ཀྱི་གཟུགས་སྐད་ཅིག་མ་དང་པོ་ནི། སོ་ཐར་ཁོ་ན་ཡིན་གྱི། སོར་སྡོམ་མ་ཡིན་
ཞེས་འཆད་པ་ཡང་མི་འཐད་དེ། དང་པོའི་རྣམ་རིག་རྣམ་རིག་མིན། །ཞེས་པའི་སྐབས་ཀྱི་
གཟུགས་གཉིས་པོ་དེ། སོ་སོར་ཐར་དང་བྱ་བའི་ལམ། །ཞེས་པའི་སྐབས་ཀྱི་སོ་ཐར་དང་
ལས་ལམ་དངོས་གཞིར་མི་འཆད་པ། གཞུང་གི་ཚིག་དོན་གང་ལ་ཡང་མ་ཞུགས་པའི་ཕྱིར་
དང༌། གཞུང་ཚིག་ཟིན་ལས། སོར་སྡོམ་ཡིན་ལ་སོ་ཐར་མ་ཡིན་པའི་མུ། ཞེས་དངོས་སུ་
བསྟན་གྱི། སོ་ཐར་ཡིན་ལ་སོར་སྡོམ་མ་ཡིན་པའི་མུ་བཤད་པ་མེད་པའི་ཕྱིར་དང་། ཁྱད་
པར་དེ་སྐབས་ཀྱི་རྣམ་པར་རིག་བྱེད་ཀྱི་གཟུགས་དེ། ལས་ལམ་གྱི་དངོས་གཞི་མ་ཡིན་གྱི་
འཇུག་ཡིན་ནོ། །ཞེས་འཆད་པ་ནི། མཁས་པའི་བཞད་གད་ཆེན་པོ་ཡིན་ཏེ། སོར་སྡོམ་གྱི་
ལས་ལམ་གྱི་དངོས་གཞིར་གྱུར་པའི་རྣམ་པར་རིག་བྱེད་མ་ཡིན་པའི་གཟུགས་སྐྱེས་མ་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ཐག་ཏུ། སོར་སྡོམ་གྱི་ལས་ལམ་གྱི་འཇུག་ཏུ་གྱུར་པའི་རྣམ་པར་རིག་བྱེད་ཀྱི་གཟུགས་སྐྱེས་
པར་ཁས་བླངས་འདུག་པའི་ཕྱིར་དང༌། ཁྱད་པར་མཛོད་རང་འགྲེལ་ལས། འདི་ལྟར་དགེ་
ཚུལ་བསྙེན་པར་རྫོགས་པར་བྱེད་པ་ནི། གནས་སྣ་ཚོགས་སུ་འཇུག་པར་བྱེད། མཁན་པོ་
ལ་ཕྱག་འཚལ་བར་བྱེད། ལས་ལན་གཅིག་བརྗོད་པ་ནས། ལན་གཉིས་བརྗོད་པའི་བར་
ནི་སྦྱོར་བ་ཡིན་ནོ། །
ལས་གསུམ་པ་བརྗོད་པའི་ཚེའི་རྣམ་པར་རིག་བྱེད་དང༌། དེའི་སྐད་ཅིག་ནི། རྣམ་
པོར་རིག་བྱེད་མ་ཡིན་པའི་གཟུགས་གང་ཡིན་པ་འདི་ནི་ལས་ཀྱི་ལམ་དངོས་ཡིན་ནོ། །ཞེས་
སོར་སྡོམ་གྱི་ལས་ལམ་གྱི་དངོས་གཞིར་གྱུར་པའི་རྣམ་པར་རིག་བྱེད་དང་། རིག་བྱེད་མ་་
ཡིན་པའི་གཟུགས་གཉིས་ཀ་གསལ་བར་བཤད་འདུག་པའི་ཕྱིར་དང་། ཁྱེད་ཀྱིས་སྒྲུབ་
བྱེད་ཀྱིས་ལུང་རིགས་འཆད་པའི་ཚེ། དགེ་སློང་གི་སྡོམ་པ་སྐྱེ་བཞིན་པའི་རྣམ་པར་རིག་
བྱེད་ཀྱི་སྡོམ་པ་ཡིན་ནམ། སྐྱེས་ཟིན་པའི་རིག་བྱེད་སྡོམ་པ་ཡིན་ཞེས་དྲིས་ནས་འགོག་པ་ནི།
མདོ་སྡེ་པས་བྱེ་སྨྲ་བ་ལ་སྐྱོན་བསྟན་པའི་རིགས་པ་ལ། བྱེ་སྨྲ་བའི་རང་ལུགས་སུ་བཟུང་
ནས་བྱེ་སྨྲ་བའི་གྲུབ་མཐའ་བཤིག་པ་ནི། གྲུབ་མཐའི་རྣམ་དབྱེ་མ་ཕྱེད་པའི་སྐྱོན་ཆེན་པོ་
ཡིན་པའི་ཕྱིར་དང་། ལུང་གི་སྒྲུབ་བྱེད་འདིར། ཉན་ཐོས་སྡོམ་པ་རྣམ་རིག་མིན། །ཞེས་
དང༌། རྣམ་རིག་མིན་རྣམ་གསུམ་ཞེས་བྱ། །ཞེས་སོགས་ཀྱིས་སྒྲུབ་བྱེད་དུ་མཛད་པ་
ཡང་མཁས་པའི་གཏམ་མ་ཡིན་ཏེ། འོ་ན་བར་མ་མིན་ན་ཡང་། རྣམ་པར་རིག་བྱེད་མ་ཡིན་
པའི་གཟུགས་ཡིན་པས་ཁྱབ་པར་འགྱུར་ཏེ། རྣམ་རིག་མིན་རྣམ་གསུམ་ཞེས་བྱ། །སྡོམ་དང་
སྡོམ་པ་མིན་དང་གཞན། །ཞེས་པ་དེ། སྡོམ་པ་ཡིན་ན་རྣམ་པར་རིག་བྱེད་མ་ཡིན་པའི་
གཟུགས་ཡིན་པས་ཁྱབ་པའི་སྒྲུབ་བྱེད་གང་ཞིག །དེ་བར་མ་ལའང་མཚུངས་པའི་ཕྱིར།
འདོད་ན། བར་མ་དོར་གནས་སེམས་ཞན་པས། །བྱེད་ན་རྣམ་རིག་ཉིད་དང་ལྡན། །ཞེས་བར་
མར་གྱུར་པའི་རྣམ་པར་རིག་བྱེད་ཀྱི་གཟུགས་དངོས་སུ་བཤད་པ་དང་འགལ་བའི་ཕྱིར་རོ། །



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
དྲི་བ་གཉིས་པ། ཉན་ཐོས་སོ་ཐར་མཁན་སློབ་ཀྱི། །ལུས་ངག་ལས་ནི་སྐྱེས་པ་ཞེས། །
གཞུང་གི་དགོངས་པ་ཡིན་ན་ནི། །སྡོམ་པའི་ཐོབ་རྒྱུ་བཅུ་མེད་དམ། །ཞེས་པའི་ལན་དུ།
གསེར་ཐུར་རང་ལན་ལ་ཉན་ཐོས་ལུགས་ལ་སོར་སྡོམ་དེ་རང་གི་ཉེར་ལེན་འབྱུང་བཞི་དང་
ལྷན་ཅིག་བྱེད་རྐྱེན་ལུས་ངག་གི་རིག་བྱེད་ལས་སྐྱེས་པའི་གཟུགས་ཅན་ཡིན། ཞེས་བཤད་
པ་ཡང་། མཁས་པས་བརྟག་པར་བྱ་སྟེ། སྤྱིར་བྱེ་སྨྲ་བའི་གཞུང་ལུགས་ལས། ཉེར་ལེན་གྱི་
རྒྱུ་ཞེས་པའི་ཐ་སྙད་གསལ་པོར་བཤད་པ་མ་མཐོང་ཞིང་། གལ་ཏེ་བཤད་པ་ཡོད་དུ་ཆུག་ན་
ཡང་། འབྱུང་ལས་གྱུར་པའི་རྣམ་པ་ལྔ། །ཞེས་འབྱུང་བས་འབྱུང་འགྱུར་ལ། རྐྱེན་བཞིའི་ནང་
ནས་བདག་རྐྱེན་ཁོ་ན་བྱེད་ཀྱི། རྐྱེན་དང་པོ་གསུམ་དང་། རྒྱུད་ཕྱི་མ་ལྔ་གང་ཡང་མི་ཕྱེད་
པར་བཤད་པས། ཁྱེད་ཀྱི་འདོད་པ་སུན་ཕྱུང་ཟིན་པ་ཡིན་ཏེ། ཉེར་ལེན་གྱི་རྒྱུ་ཁས་ལེན་ན།
རྒྱུ་རྐྱེན་གྱི་སྟེང་ནས་འཆད་པར་རིགས་ཤིང་། སྡོམ་པ་རྣམས་ནི་འབྱུང་འགྱུར་ཁོ་ན་ཡིན་པའི་
ཕྱིར་རོ། །
དྲི་བ་གསུམ་པ། གཟུགས་ཅན་ཡིན་པའི་རྒྱུ་མཚན་གྱིས། །ཤི་བས་གཏོང་ན་བསམ་
གཏན་དང་། །ཟག་མེད་གཉིས་ལའང་མི་ཐལ་ལམ། །ཞེས་པའི་ལན་དུ། ཀུན་མཁྱེན་གོ་བོ་
རབ་འབྱམས་པའི་དྲི་ལན་འཁྲུལ་སྤོང་ལས། བསམ་གཏན་དང་ཟག་མེད་ཀྱི་སྡོམ་པ་
གཉིས་ཀྱང་། ཤི་འཕོས་པས་གཏོང་བ་འདོད་ལན་ཡིན་ཏེ། རྟེན་བོར་བ་ཡིན་པའི་ཕྱིར།
དེས་ན་གཟུགས་ཅན་རྣམས་ནི་རྟེན་བོར་བའམ་ཤི་འཕོས་པས་གཏོང་བ་ཀུན་ཏུ་མཚུངས་
ཤིང་། གཟུགས་ཅན་མ་ཡིན་པ་རྣམས་ལ་ནི། རྟེན་བོར་བའི་གཏན་ཚིགས་མི་འགྲུབ་ལ།
རྒྱུ་མཚན་དེས་ན། འདོད་རྟེན་ཅན་གྱི་ཕྱིར་མི་འོང་། གཟུགས་མེད་དུ་ཤི་འཕོས་པའི་ཚེ།
འདོད་རྟེན་ལ་ཐོབ་པའི་ཟག་མེད་ཀྱི་སྡོམ་པ་གཏོང་ཡང་། གཟུགས་མེད་ཀྱི་རྟེན་ལ་གསར་
དུ་ཐོབ་པའི་ཟག་མེད་ཀྱི་སྡོམ་པ་ཐོབ་པ་འབྱུང་བ་ཡིན་ནོ། །ཞེས་བཤད་པ་ཡང་། མཁས་
པའི་ལན་མ་ཡིན་ཏེ། གཟུགས་མེད་ཀྱི་ཁམས་ན་གཟུགས་མེད་པས། གཟུགས་མེད་ཀྱི་
༡)



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པོ།
རྟེན་ལ། ཟག་མེད་ཀྱི་སྡོམ་པ་གསར་ཐོབ་ཡོད་པ་མཁས་པའི་བཞད་གད་ཡིན་པའི་ཕྱིར་
དང་། ཤི་འཕོས་པས་གཏོང་བའི་སྒྲུབ་བྱེད། རྟེན་བོར་བའི་ཕྱིར། ཞེས་བཤད་པ། གཟུགས་
ཅན་གྱི་སྡོམ་པ་ཐམས་ཅད་ལ་མཚུངས་ཞེས་པ་ནི། སེམས་ཀྱི་རྗེས་འབྲང་དང་། ལུས་ངག་
གི་རྗེས་འབྲང་གིས་ཤན་མ་ཕྱེད་པའི་གཏམ་ཡིན་པའི་ཕྱིར། ཁོ་བོ་ནི་དྲི་བ་དེ་གཉིས་ཀྱི་
ལན། གཞུང་གི་འབྲུ་གཉེར་བ་དེ་ཉིད་ལས་ཤེས་པས་སླར་སྤྲོ་བར་མི་བྱ་སྟེ། མིང་པས་
འཇིགས་པའི་ཕྱིར་རོ། །
དེ་ལྟར་རིགས་པའི་སྒྲུབ་བྱེད་བཤད་ནས། ལུང་གི་སྒྲུབ་བྱེད་ནི། བྱེ་སྨྲ་བའི་ལུགས་ལ།
སོར་སྡོམ་ཤི་འཕོས་པས་གཏོང་བ་འདི་ཆོས་ཅན། ལུང་གི་སྒྲུབ་བྱེད་ཡོད་དེ། བསླབ་པ་
ཕུལ་དང་ཞེས་སོགས་གསུངས་པ་དེ། ལུགས་འདི་ལ་ལུང་ཚད་མ་ཡིན་པའི་ཕྱིར། གཉིས་པ།
གཉིས་པའི་སྒྲུབ་བྱེད་ལུང་རིགས་རྣམ་གཉིས་བཤད་པ་ནི། ཐེག་ཆེན་ཐུན་མོང་མ་ཡིན་པའི་
སྡེ་སྣོད་ལས་བཤད་པའི་བྱང་ཆུབ་སེམས་དཔའི་སྡོམ་པ་ནི་ཆོས་ཅན། གཟུགས་ཅན་མ་
ཡིན་ཏེ། རང་གི་ཉེར་ལེན་བྱང་ཆུབ་བར་དུ་ལེན་པའི་སེམས་ལས་གཙོ་བོར་སྐྱེས་པའི་ཕྱིར།
དེས་ན་སྡོམ་པ་དེ་ཆོས་ཅན། ཤི་འཕོས་པས་མི་གཏོང་སྟེ། བྱང་ཆུབ་སྙིང་པོའི་བར་ལེན་
འདོད་ཀྱི་སེམས་མ་ཉམས་པ་དེ་སྲིད་དུ་ཡོད་པའི་ཕྱིར། བྱང་སྡོམ་ཤི་འཕོས་པས་མི་གཏོང་
བ་འདི་ཉིད་ཆོས་ཅན། ལུང་གི་སྒྲུབ་བྱེད་ཡོད་དེ། ཐེག་ཆེན་ཐུན་མོང་མ་ཡིན་པའི་མདོ་རྒྱུད་
དང་བསྟན་བཅོས་ཚད་ལྡན་ཀུན་གྱི་དགོངས་པ་ཡང་ཡིན་པའི་ཕྱིར། རྩ་བའི་གཉིས་པ་
དགག་བྱའི་གཙོ་བོ་འཁྲུལ་པ་བརྗོད་པ་ནི། འབྲི་གུང་པ་ན་རེ། ཇི་སྲིད་འཚོའི་མཐའ་ཅན་
ཡིན་ན། རྟེན་ཤི་འཕོས་པའི་ཚེ་ན་བོར་བས་མ་ཁྱབ་སྟེ། ཇི་སྲིད་འཚོ་ལ། ལུས་ཇི་སྲིད་འཚོ་
དང་། སེམས་ཇི་སྲིད་འཚོ་གཉིས་ཡོད་པ་ལས། ཉན་ཐོས་རྣམས་ཀྱིས་ནི་ལུས་ཇི་སྲིད་འཚོ་
དང་། ཐེག་ཆེན་པ་རྣམས་ཀྱིས་ནི་སེམས་ཇི་སྲིད་འཚོ་ལ་དགོངས་ནས་ལེན་པའི་ཕྱིར་རོ། །
དེ་ལྟར་ཡང་། ཐུབ་པ་དགོངས་གསལ་ལས། ཁ་ཅིག་ཇི་སྲིད་འཚོ་བ་ཞེས་བྱ་བ་ལུས་ཇི་



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
སྲིད་འཚོ་ལ་མི་ཟེར་བར་སེམས་ཇི་སྲིད་འཚོ་ཞེས་བྱ་བ། བྱང་ཆུབ་མ་འཐོབ་ཀྱི་བར་དུ་
སྐྱབས་སུ་འགྲོ་བ་ཉིད་ཡིན། འདི་སེམས་བསྐྱེད་རྐུ་ཐབས་མ་བྱ་བ་ཡིན་ནོ། །ཞེས་བཤད་པ་
ལྟར་རོ། །
གསུམ་པ་འཁྲུལ་པ་འགོག་བྱེད་ལུང་རིགས་རྣམ་བདུན་བཤད་པ་ལ། ཇི་སྲིད་འཚོ་
ལ་ལུས་སེམས་ཇི་སྲིད་འཚོ་གཉིས་སུ་ཕྱེ་བ་དེ་འདྲ་ཆོས་ཅན། འཐད་པ་མ་ཡིན་ཏེ། སངས་
རྒྱས་ཀྱི་བཀའ་མདོ་རྒྱུད་ཀྱི་དགོངས་པ་མ་ཡིན་ཞིང་། རྒྱན་དྲུག་མཆོག་གཉིས་སོགས་
མཁས་པའི་གཞུང་ལས་བཤད་པ་མེད་པའི་ཕྱིར། དོན་སྙིང་པོར་དྲིལ་ནི། ཉན་ཐོས་དང་
ཐུན་མོང་བའི་སོར་སྡོམ་ཆོས་ཅན། ཁྱོད་བྱང་ཆུབ་སྙིང་པོའི་བར་དུ་ལེན་པའི་ཆོ་ག་དེ། ཁྱོད་
ཆགས་པའི་གནད་བཅོས་པའི་རང་བཟོ་ཡིན་ཏེ། ཁྱོད་ཇི་སྲིད་འཚོའི་བར་དུ་བླངས་དགོས་
པའི་སྡོམ་པ་གང་ཞིག །ཆོ་ག་དེས་ཁྱོད་བྱང་ཆུབ་སྙིང་པོའི་བར་དུ་བླངས་པའི་ཕྱིར། དེ་ལྟར་
ཡང༌། སོ་སོར་ཐར་པའི་སྡོམ་པ་ནི། །བྱང་ཆུབ་བར་དུ་བླངས་གྱུར་ན། །སོ་སོ་ཐར་པ་ཅི་ནས་
འཇིག །འདི་ཡང་གནད་རྣམས་བཅོས་པར་དོགས། །ཞེས་བཤད་པ་ལྟར་རོ། །དེ་ལྟར་ལུང་
གིས་ཤེས་བྱེད་མེད་པར་བསྟན་ནས། །
རིགས་པས་གནོད་བྱེད་ཡོད་པར་བསྟན་པ་ནི། ཇི་སྲིད་འཚོ་ལ་གཉིས་སུ་བཤད་པ་
དེ་ལྟར་ཡིན་ན། ཉན་ཐོས་དང་ཐུན་མོང་བའི་སོར་སྡོམ་ཆོས་ཅན། ཁྱོད་དང་ཐེག་ཆེན་ཐུན་
མོང་མ་ཡིན་པའི་བྱང་ཆུབ་སེམས་དཔའི་སྡོམ་པ་དུས་ཀྱི་སྒོ་ནས་ཁྱད་མེད་དུ་འགྱུར་ལ།
ཁྱོད་གཉིས་ཀ་བྱང་ཆུབ་སྙིང་པོའི་མཐའ་ཅན་དུ་མཚུངས་པའི་ཕྱིར་རོ། །རྟགས་དངོས།
རིགས་པ་གཅིག་གོ །སྐྱབས་འགྲོ་ཆོས་ཅན། ཁྱོད་ལ་ཐུན་མོང་བ་ཇི་སྲིད་འཚོ་དང་། ཐུན་
མོང་མ་ཡིན་པའི་བྱང་ཆུབ་སྙིང་པོའི་མཐའ་ཅན་གྱི་སྐྱབས་འགྲོ་གཉིས་སུའང་དབྱེར་མི་རུང་
བར་ཐལ། ཁྱོད་ཀྱི་དབྱེ་སྒོ་དེ་གཉིས་ཀ་བྱང་ཆུབ་སྙིང་པོའི་མཐའ་ཅན་དུ་མཚུངས་པའི་ཕྱིར།
རིགས་པ་གཉིས་པའོ། །རིགས་པ་དང་པོ་ལ་འདོད་ན། ཉན་ཐོས་དང་ཐུན་མོང་བའི་སོར་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
སྡོམ་དང་། ཐུན་མོང་མ་ཡིན་པའི་བྱང་སྡོམ་གཉིས་ཆོས་ཅན། ཁྱོད་འབོགས་པའི་སྦྱོར་
དངོས་རྗེས་གསུམ་གྱི་ཆོ་ག་དང་། ཁྱོད་བསྲུང་བའི་དགག་སྒྲུབ་ཀྱི་བསླབ་བྱའང་ཐུན་མོང་
གཅིག་ཏུ་འགྱུར་བར་ཐལ། ཁྱོད་ཐེག་པ་སོ་སོ་ནས་དུས་སོ་སོར་བཤད་པ་ལྟར་བྱེད་མི་
རིགས་པར་ཐེག་ཆེན་ལྟར་བྱང་ཆུབ་སྙིང་པོའི་མཐའ་ཅན་དུ་བྱེད་རིགས་པའི་སྡོམ་པ་ཡིན་
པའི་ཕྱིར། རྟགས་དངོས། རིགས་པ་གསུམ་པའོ། ། །
འདིར་ཁ་ཅིག །དེ་ལྟར་ཡིན་ན་ཉན་ཐོས་དང་། ཐེག་ཆེན་སྡོམ་པ་ཁྱད་མེད་འགྱུར། །
ཞེས་པའི་དོན། ཉན་ཐོས་དང་ཐུན་མོང་བ་འདུལ་བ་ལུང་ནས་བཤད་པའི་སོར་སྡོམ་དང་།
ཐེག་ཆེན་ཐུན་མོང་མ་ཡིན་པ་མདོ་སྡེ་ནས་བཤད་པའི་སོར་སྡོམ་གཉིས་ལ་དུས་ཀྱི་ཁྱད་པར་
མེད་པར་ཐལ། དེ་གཉིས་ཀ་བྱང་ཆུབ་སྙིང་པོའི་མཐའ་ཅན་དུ་མཚུངས་པའི་ཕྱིར། ཞེས་
འཆད་པ་ནི། ཅུང་ཟད་མི་འཐད་དེ། ཐེག་ཆེན་མདོ་སྡེ་ནས་བཤད་པའི་སོ་ཐར་བྱང་ཆུབ་
སྙིང་པོའི་མཐའ་ཅན་དུ་བཤད་པའི་ཤེས་བྱེད་གསལ་པོ་རྙེད་དཀའ་བའི་ཕྱིར་དང་། དེ་
སྐབས་ཀྱི་ཐེག་ཆེན་སྡོམ་པ་དེ། བྱང་སྡོམ་ལ་འཆད་པར། ཐུབ་པ་དགོངས་གསལ་ལས་
བཤད་པའི་ཕྱིར་ཏེ། དེ་ཉིད་ལས། དེ་ལྟར་ན་སོ་སོར་ཐར་པ་དང་བྱང་ཆུབ་སེམས་དཔའི་
སྡོམ་པའང་ཚུལ་གཅིག་ཏུའང་འགྱུར་ལ། ཐུན་མོང་དང་ཐུན་མོང་མ་ཡིན་པའི་སྐྱབས་འགྲོ་
ཁྱད་མེད་དུ་འགྲོ་ཞིང་། ཐེག་པ་ཆེན་པོ་མདོ་སྡེ་རྒྱན་ལས། ཐེག་པ་ཆེན་པོའི་སྐྱབས་འགྲོ་
ཆོས་བཞི་ལྡན་དུ་བཤད་པ་དང་འགལ་ཞིང་། མདོ་རྒྱུད་གང་ལས་ཀྱང་། འདི་འདྲ་བའི་ཚུལ་
བཤད་པ་མེད་པས་ཆོས་རྒྱུས་ཆུང་ལ་འདོད་རྔམ་ཆེ་བའི་སྐྱོན་ཡིན་པའི་ཕྱིར་རོ། །ཞེས་བཤད་
པའི་ཕྱིར། ཡང་ཁ་ཅིག །ཐེག་ཆེན་གྱི་སོ་ཐར་རིགས་བརྒྱད་ཐམས་ཅད་རྟེན་ཤི་འཕོས་ནས་
གཏོང་བའི་ཕྱིར་ན། བྱང་ཆུབ་སྙིང་པོའི་མཐའ་ཅན་མིན་གསུངས་པའང་བརྟག་པར་བྱ་སྟེ།
རྣམ་པར་གཏན་ལ་དབབ་པ་བསྡུ་བ་ནས་བཤད་པའི་དགེ་བསྙེན་ཕ་མ། དགེ་ཚུལ་ཕ་མའི་
སྡོམ་པ་སོགས་རང་ཉིད་ཀྱིས་ལེན་པར་བཤད་པ་དེ། ཐེག་ཆེན་ཐུན་མོང་མ་ཡིན་པའི་
༡d་



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
ལུགས་ཡིན་མོད། དེ་ཇི་སྲིད་འཚོ་དང་བྱང་ཆུབ་སྙིང་པོའི་མཐའ་ཅན་གང་ཡིན་སུས་ཀྱང་
རྙེད་དཀའ་བའི་ཕྱིར་དང་། ཁྱད་པར། རྒྱལ་སྲས་བྱམས་པ་འཇམ་དབྱངས་སོགས། །ཞེས་
སོགས་དང་། ཙན་དན་སྤོས་ཀྱི་ངད་ལྡང་པའི། །ཞེས་སོགས་ནས་བཤད་པའི་བསྙེན་
རྫོགས་ཀྱི་སྡོམ་པ་ནི། བྱང་ཆུབ་སྙིང་པོའི་མཐའ་ཅན་དུ་འཆད་པར་རིགས་པས་ཐོབ་པའི་
ཕྱིར་རོ། །
རིགས་པ་བཞི་པ་ནི། ཉན་ཐོས་དང་ཐུན་མོང་བའི་དགེ་སློང་གི་སྡོམ་པ་སོགས་ཆོས་
ཅན། ཁྱོད་བསླབ་པ་ཕུལ་བ་ལ་སོགས་པ་བརྒྱད་པོ་གཞན་གྱིས་ཀྱང་མི་གཏོང་བར་འགྱུར་
བར་ཐལ། ཤི་འཕོས་པ་སོགས་དགུ་པོ་ཁྱོད་ཀྱི་གཏོང་རྒྱུར་མཚུངས་པ་གང་ཞིག །ཁྱོད་ཤི་
ཡང་མི་འདོར་བ་དེས་ཡིན་པའི་ཕྱིར་རོ། །དེ་ལ་དེའི་རྗེས་འབྲང་ཁ་ཅིག་འདི་སྐད་དུ། ཐེག་
ཆེན་སེམས་བསྐྱེད་ཀྱིས་མ་ཟིན་པའི་སོར་སྡོམ་ཤི་བས་སྟོང་ཡོང་། ཐེག་ཆེན་སེམས་བསྐྱེད་
ཀྱིས་ཟིན་པའི་སོར་སྡོམ་ཆོས་ཅན། ཤི་བས་གཏོང་བ་མི་སྲིད་པར་ཐལ། ཁྱོད་བྱང་ཆུབ་
སྙིང་པོའི་མཐའ་ཅན་གྱི་བྱང་ཆུབ་སེམས་ཀྱིས་ཟིན་པའི་ཕྱིར། ཞེས་འདོད་དོ་ལོ། །འདོད་ན།
ཐེག་ཆེན་སེམས་བསྐྱེད་ཀྱིས་ཟིན་པའི་དགེ་སློང་ལ་སོགས་པའི་སྡོམ་པ་རྣམས་ཆོས་ཅན། །
བསླབ་པ་ཕུལ་བ་དང་ཤི་འཕོས་པ་དང་། དགེ་བའི་རྩ་བ་བཅད་པ་ལ་སོགས་པ་གཏོང་རྒྱུ་ ་
ཀུན་གྱིས་མི་གཏོང་བར་འགྱུར་བར་ཐལ། ཁྱོད་ཐེག་ཆེན་སེམས་བསྐྱེད་ཀྱིས་ཟིན་པའི་
ཕྱིར། ཁྱབ་པ་དངོས། རྩ་བར་འདོད་པ་དེ་ལྟར་ཡིན་ན། བཅས་ལྡན་དགེ་སློང་ཆོས་ཅན།
ཁྱོད་ཀྱིས་སྡོམ་པ་ཕུལ་ཡང་བསྲུངས་དགོས་པར་འགྱུར་བ་དང་། མ་བསྲུངས་པར་སྲོག་
གཅོད་སོགས་བྱས་ན་དགེ་སློང་ལས་ཉམས་པར་འགྱུར་བར་ཐལ། ཁྱོད་དགེ་སློང་གི་སྡོམ་
པ་མ་བཏང་བར་ཡོད་པའི་གང་ཟག་ཡིན་པའི་ཕྱིར་རོ། །རྟགས་ཁས། ཡང་དེ་ཆོས་ཅན།
ཁྱོད་ཤི་འཕོས་ནས་ཀྱང་དགེ་སློང་དུ་འགྱུར་བར་ཐལ། ཁྱོད་ཤི་འཕོས་པས་དགེ་སློང་གི་
སྡོམ་པ་མི་གཏོང་བའི་དགེ་སློང་ཡིན་པའི་ཕྱིར། འདོད་ན། བཅས་ལྡན་དགེ་སློང་དེ་ཆོས་
25



གངས་ཅན་རིག་བཅུད་ལས།
མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ཅན། ཁྱོད་གལ་ཏེ་ཤི་ནས་ལྷར་སྐྱེས་ན་ལྷའི་དགེ་སློང་གཅིག་སྲིད་པར་འགྱུར་བ་དང་།
མིར་སྐྱེས་ན་ཡང་བླང་མི་དགོས་པ་བྱིས་པ་ཆུང་ངུའི་དགེ་སློང་སྲིད་པར་འགྱུར་བར་ཐལ།
ཁྱོད་ཤི་འཕོས་པས་དགེ་སློང་གི་སྡོམ་པ་མི་གཏོང་བའི་ཕྱིར། དེ་གཉིས་ལ་འདོད་ནི། དགེ་
སློང་ཤི་འཕོས་ནས་མིར་སྐྱེས་པ་ལོ་ཉི་ཤུ་མ་ལོན་པའི་བྱིས་པ་ཆོས་ཅན། རྩ་བའི་ལྟུང་བ་བྱུང་
ན་སྟེ། དགག་དགོས་མེད་པར་ཁྱོད་ཀྱི་སྦྱོར་དངོས་རྗེས་གསུམ་ཚང་བའི་སྒོ་ནས་མིའི་རྟེན་
གྱི་སྲོག་བཅད་ན། དགེ་སློང་གི་སྡོམ་པ་ལས་ཉམས་པར་འགྱུར་བར་ཐལ། ཁྱོད་བཅས་
ལྡན་དགེ་སློང་རྣམ་དག་ལུས་སེམས་རང་བཞིན་དུ་གནས་པ་དེ་ཡིན་པའི་ཕྱིར། འདོད་ན།
ཁྱོད་ཀྱི་ལོ་ཉི་ཤུ་ལོན་ནས་དགེ་སློང་གི་སྡོམ་པ་བླངས་ཀྱང་མི་སྐྱེ་བར་ཐལ། ཁྱོད་མིའི་སྲོག་
བཅད་ནས་འཆབ་སེམས་སྐྱེས་པ་སྲིད་པ་གང་ཞིག །ཉམས་ནས་འཆབ་སེམས་སྐྱེས་པ་ལ།
སླར་ཡང་བླང་དུ་མེད་པ་འདུལ་བ་ལས་བཤད་པའི་ཕྱིར། ཡང་། ཉན་ཐོས་དང་ཐུན་མོང་
བའི་འདུལ་བ་གཞིར་བཞག་ལ། ལྷའི་དགེ་སློང་དང་། བསམ་པའི་སྒོ་ནས་ལོ་ཉི་ཤུ་མ་ལོན་
པའི་བྱིས་པའི་དགེ་སློང་མི་སྲིད་པར་ཐལ། དེ་གཉིས་ཉན་ཐོས་ཀྱི་འདུལ་བའི་སྡེ་སྣོད་ལས་
བཀག་པའི་ཕྱིར་ཏེ། བསམ་པའི་སྒོ་ནས་ལོ་ཉི་ཤུ་མ་ལོན་པར་དགེ་སློང་གི་སྡོམ་པ་མི་སྐྱེ་བ་
དང༌། མི་མ་ཡིན་པའི་འགྲོ་བ་ལ་སོ་ཐར་སྡོམ་པ་མི་སྐྱེ་བར་བཤད་པའི་ཕྱིར་ཏེ། མི་མ་ཡིན་
པའི་འགྲོ་བ་པ་དང་། བྱང་གི་སྒྲ་མི་སྙན་པ་གཉིས་ནི་སྡོམ་པའི་ཞིང་ཉིད་མ་ཡིན་ནོ། །ཞེས་
བཤད་པའི་ཕྱིར་རོ། །
དེ་ལྟར་ན་ལྷའི་དགེ་སློང་དུ་ཐལ་བ་དང་། བྱིས་པ་དགེ་སློང་དུ་ཐལ་བ་སྟེ། རིགས་པ་
གཉིས་པའོ། །ཡང་ནང་འགལ་གྱི་རིགས་པ་ནི། ཐེག་ཆེན་སེམས་བསྐྱེད་དང་ལྡན་པའི་
ཉིན་ཞག་གཅིག་པའི་བསྙེན་གནས་བླངས་པའི་གང་ཟག་ཀྱང་ཆོས་ཅན། ཁྱོད་ཀྱིས་དུས་
རྟག་ཏུ་བསྙེན་གནས་བསྲུངས་དགོས་པར་འགྱུར་བ་དང་། བསྲུངས་པ་མིན་ན་བསྙེན་
གནས་ལས་ཉམས་པར་འགྱུར་ལ། ཁྱོད་ཀྱི་བསྙེན་གནས་དེའང་སང་ནངས་པར་ཕན་ཆད་



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
ཀྱང་མ་བཏང་བར་ཡོད་པའི་ཕྱིར། དེ་ལ་རྟགས་མ་གྲུབ་སྟེ། དེ་ལྟ་བུའི་བསྙེན་གནས་དེ་
ནངས་པར་སྐྱ་རེངས་ཤར་ཕན་ཆད་གཏོང་བའི་ཕྱིར་ཞེ་ན། དེ་ལྟ་བུའི་བསྙེན་གནས་ཆོས་
ཅན། ཐེག་ཆེན་སེམས་བསྐྱེད་ཀྱིས་ཟིན་པའི་སོ་ཐར་རིགས་བདུན་གྱི་སྡོམ་པ་བྱང་ཆུབ་སྙིང་
པོའི་བར་དུ་རྒྱུན་དུ་འབྱུང་བ་འགལ་བར་ཐལ། ཁྱོད་དང་དེ་ལྟ་བུའི་སོ་ཐར་རིགས་བདུན་
ཐེག་ཆེན་སེམས་བསྐྱེད་ཀྱིས་ཟིན་སྙམ་པ་གང་ཞིག །ཁྱོད་བྱང་ཆུབ་སྙིང་པོའི་མཐའ་ཅན་མ་
ཡིན་པའི་ཕྱིར། རྟགས་གཉིས་དངོས། ཁྱབ་པ་ཁྱོད་ལ་སོང་སྟེ། ཐུན་མོང་བའི་དགེ་སློང་གི་
སྡོམ་པ་ཐེག་ཆེན་སེམས་བསྐྱེད་ཀྱིས་ཟིན་པ་དེ། བྱང་ཆུབ་སྙིང་པོའི་མཐའ་ཅན་ཡིན་པའི་
སྒྲུབ་བྱེད་དུ་ཁས་བླངས་པའི་ཕྱིར་རོ། །དེས་ན་བསྙེན་གནས་གཏན་དུ་བར་ཐལ་བའི་
རིགས་པ་འདི་དང་བདུན་ཡོད་དོ། །དེས་ན་ཉན་ཐོས་དང་ཐུན་མོང་བའི་སོ་སོར་ཐར་པའི་
སྡོམ་པ་ཤི་ཡང་ཡོད་དོ། །ཞེས་སྨྲ་བའི་སྐྱེས་བུ་འབྲི་གུང་པ་དེ་ཆོས་ཅན། ཁྱོད་ལ་སྡེ་སྣོད་ཀྱི་
རྣམ་དབྱེ་མེད་པར་ཟད་དེ། ཉན་ཐོས་དང་ཐུན་མོང་བའི་སོ་ཐར་རིགས་བདུན་ཇི་སྲིད་
འཚོའི་མཐའ་ཅན་དང་། ཐེག་ཆེན་ཐུན་མོང་མ་ཡིན་པའི་བྱང་སྡོམ་བྱང་ཆུབ་སྙིང་པོའི་
མཐའ་ཅན་ཡིན་པར་འདི། ཉན་ཐོས་ཀྱི་འདུལ་བ་དང་། ཐེག་ཆེན་མདོ་སྡེའི་དགོངས་པ་
ཡིན་པ་ལ་དེ་ལྟར་མ་ཤེས་པའི་ཕྱིར་རོ། །
གཉིས་པ་བསྙེན་གནས་སྡོམ་པའི་རྣམ་གཞག་བྱེ་བྲག་ཏུ་བཤད་པོ་ལ། གྲུབ་མཐའ་
སོ་སོའི་བསྙེན་གནས་སོ་སོར་བཤད། གཞན་གྱི་ལག་ལེན་འཁྲུལ་པ་སོ་སོར་དགག་པའོ། །
དང་པོ་ལ་གསུམ། བྱེ་སྨྲའི་བསྙེན་གནས་འདུལ་བའི་གཞུང་བཞིན་བཤད། མདོ་སྡེའི་
བསྙེན་གནས་མདོ་སྡེའི་གཞུང་བཞིན་བཤད་། ཐེག་ཆེན་བསྙེན་གནས་ཐེག་ཆེན་གཞུང་
བཞིན་བཤད་པའོ། །དང་པོ་ནི། སེམས་བསྐྱེད་ལྡན་པའི་བསྙེན་གནས་ཀྱང་། །ཞེས་
སོགས་ལ་འཕྲོས་ནས། གཞུང་འདིའི་ཕྱོགས་སྔ་མས། བསྙེན་གནས་མཚན་མོ་འདས་པས་
མི་གཏོང་བ་ཡང་ཡོད་དེ། ཇོ་བོ་རྗེའི་ཕྱག་བཞེས་ལས་འབྱུང་བ་བཞིན་ནོ། །ཞེས་སོགས།



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
བསྙེན་གནས་ལ་ལོག་རྟོག་མང་དུ་ཡོད་པས། དེ་དགག་པའི་ཕྱིར་ཐོག་མར། གྲུབ་མཐའི་
རྣམ་དབྱེ་ཕྱེད་པའི་ཕྱིར། བསྙེན་གནས་སོ་སོར་བཤད་ན། བྱེ་སྨྲ་བའི་ལུགས་གཞིར་
བཞག་ལ། སྡོམ་པས་བསྡུས་པའི་བསྙེན་གནས་ཡང་ཆོས་ཅན། ཁྱོད་བླངས་པའི་ཡུལ་དང་།
ལེན་པའི་ལུས་རྟེན་སོགས་མདོ་སྡེ་པ་ཡན་ཆད་དང་མི་འདྲ་སྟེ། ཁྱོད་ཡུལ་དགེ་སློང་ཁོ་ན་
ལས་ལེན་ཞིང་། རྟེན་གང་ཟག་ནི་གླིང་གསུམ་གྱི་སྐྱེས་པ་དང་བུད་མེད་ལས་གཞན་པའི་
འགྲོ་བ་ལ་སྐྱེ་བ་བཀག་པའི་ཕྱིར་ཏེ། མཛོད་འགྲེལ་ལས། འདི་ནི་གཞན་ལ་རྣམ་པར་རིག་
པར་བྱེད་ན། གཞན་གྱི་རྣམ་པར་རིག་བྱེད་ལས་ཐོབ་བོ། །དེ་ཡང་དགེ་འདུན་ནམ་གང་
ཟག་ལས་ཏེ། དགེ་སློང་དང་དགེ་སློང་མ་དང་དགེ་སློབ་དང་དགེ་སློབ་མའི་སྡོམ་པ་རྣམས་
ནི་དགེ་འདུན་ལས་སོ། །གཞན་དག་ནི་གང་ཟག་ལས་སོ། །ཞེས་སོ་ཐར་རིགས་བརྒྱད་ཀྱི་
དགེ་སློང་གི་སྡོམ་པ་སོགས་གསུམ་ཡུལ་དགེ་སློང་བཞི་སྡེ་ལོང་བའི་དགེ་འདུན་དང༌། ལྷག་
མ་ཡུལ་དགེ་སློང་རེ་རེ་ཡན་ཆད་ལས་ལེན་པར་བཤད་པའི་ཕྱིར་ཏེ། དགེ་འདུན་དང་གང་
ཟག་གི་ཟླས་ཕྱེ་བའི་གང་ཟག་ནི། དགེ་འདུན་དུ་མ་ལོང་བའི་དགེ་སློང་ལ་འཇོག་པ་ལས་
འོས་མེད་པའི་ཕྱིར་དང༌། མདོ་རྩར། མི་མ་ཡིན་པའི་འགྲོ་པ་དང་། །ཞེས་སོགས་ཀྱི་མི་མ་
ཡིན་པའི་འགྲོ་བ་པ་ལ་སོར་སྡོམ་སྐྱེ་བ་བཀག་པའི་ཕྱིར། གལ་ཏེ་དགེ་འདུན་དང་གང་ཟག་
གིས་ཟླས་ཕྱེ་བའི་གང་ཟག་དེ། དགེ་སློང་ལ་མི་འཇོག་པར་གང་ཟག་ཙམ་ལ་འཇོག་ན།
དགེ་ཚུལ་གྱི་སྡོམ་པ་ཡང་དགེ་སློང་ལས་ལེན་མི་དགོས་པར་ཐལ་ལོ། །གཞུང་འདི་ལ།
པཎ་ཆེན་ཤཱཀྱ་མཆོག་ལྡན་པས། བྱེ་སྨྲའི་བསྙེན་གནས་དགེ་སློང་ལས། །ལེན་པའི་
དམིགས་བསལ་གང་ན་ཡོད། །འདུལ་བའི་ལུགས་ཀྱི་བསྙེན་གནས་ཀྱི། །ཆོ་ག་གསལ་པོ་
གང་ན་བཞུགས། །ཞེས་དྲི་བ་གཉིས་མཛད་པའི་དྲི་ལན་དང་པོ་ནི། སྔར་མཛོད་འགྲེལ་གྱི་
ལུང་དྲངས་པ་དེ་ཉིད་ལས་གསལ་བས་འདིར་བཤད་མི་དགོས་ལ།
དྲི་བ་གཉིས་པའི་ལན་ལ། མཁས་པས་བཤད་པའི་རྣམ་གྲངས་བཀོད་པ་དང་། རང་



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད། །
ལུགས་འཐད་པའི་ཕྱོགས་ངོས་བཟུང་བ་གཉིས་ལས། དང་པོ་ནི་བོད་ཀྱི་འདུལ་འཛིན་ཕལ་
ཆེར་ཉན་ཐོས་ཀྱི་བསྙེན་གནས་འབོགས་པའི་ཆོ་ག་ནི། སྐྱབས་འགྲོ་རྩོམ་བྱེད་དུ་བྱས་ནས།
ཁས་ལེན་གསུམ་བྱས་ནས་བསླབ་བྱ་འཇུག་ཆོག་ཏུ་ཁས་ལེན་གཅིག་བྱེད་པ་ཁོ་ན་ཡིན་
ཞེས་འཆད་ཅིང་། དེ་དང་མཐུན་པར། པཎ་ཤཱཀ་པས་རང་ལན་དུ། འདུལ་བའི་ལུགས་ཀྱི་
བསྙེན་གནས་ཀྱི། །ཆོ་ག་གསལ་པོ་མི་བཞུགས་ཀྱང༌། །རུང་མཐུན་སྦྱོར་ཚུལ་མཛོད་
འགྲེལ་དུ། །གསལ་བར་གསུངས་པ་དེ་ཡིན་ནོ། །ཞེས་བསྙེན་གནས་འབོགས་ཆོག་དགེ་
བསྙེན་སོགས་དང་འདྲ་བར་མཛོད་འགྲེལ་ལས་བཤད་དོ། །ཞེས་དང་། དེ་དང་མཐུན་པར་
ཀུན་མཁྱེན་གོ་བོ་རབ་འབྱམས་པས་ཀྱང་། སྡོམ་བརྒྱད་དང་གནས་བརྟན་བྱང་བཟང་གིས་
བཤད་པ་ནི་མདོ་སྡེའི་ལུགས་ཡིན་ལ། བྱེ་སྨྲ་བ་ནི་དགེ་བསྙེན་སོགས་དང་ཚུལ་འདྲ་བ་
ཡིན་ནོ། །ཞེས་དེ་རྣམས་ལུགས་གཅིག་ཡིན་པར་འཆད་པར་བྱེད་ལ། ཡང་གློ་བོ་མཁན་
ཆེན་གྱི་དྲི་ལན་ལུང་གི་ཚད་མ་ལས། གནས་མཆོག་གིས་ཞུས་པའི་མདོ། ཀུན་ཏུ་རྒྱུ་སེན་
རིངས་ཀྱིས་ཞུས་པའི་མདོ། སྡོམ་བརྒྱད་དང་། གནས་བརྟན་བྱང་བཟང་སོགས་ཀྱིས་
བསྙེན་གནས་འབོགས་ཆོག་སྐྱབས་འགྲོ་རྩོམ་བྱེད་དུ་བྱས། བསླབ་བྱ་བརྒྱད་ཁས་ལེན་
ལན་གསུམ་བྱས་ནས། བདག་བསྙེན་གནས་པར་བཟུང་དུ་གསོལ། ཞེས་པ་འཇུག་ཆོག་ཏུ་
བྱས་ནས་བཤད་པ་ཡིན་པས། བྱེ་མདོ་གཉིས་ལ། ཡུལ་དང་རྟེན་གྱི་གང་ཟག་ལ་མི་འདྲ་
བའི་ཁྱད་པར་བཤད་ཀྱི། ཆོ་ག་ལ་ཁྱད་པར་མེད་པ་སྐྱབས་འགྲོ་རྩོམ་བྱེད་དུ་བྱས་ནས།
བསླབ་བྱ་ལན་གསུམ་བརྗོད་པ་འདི་དངོས་གཞིའི་ཆོ་ག་ཡིན་པར་འཆད་དགོས་ཀྱི། དགེ་
བསྙེན་སོགས་དང་འདྲ་བར་བྱེད་པ་ནི་རང་བཟོའི་ཆོ་ག་ཡིན་ནོ། །དེས་ན། འདུལ་བའི་
ལུང་དུ་དེའི་ཆོ་ག་གསལ་བར་བཤད་པ་མི་སྣང་ཡང་། མདོ་སྡེ་ལས་ནི་གསུངས་པ་ཡི། །ཆོ་
ག་དེར་ཡང་སྦྱར་བར་བྱ། །ཞེས་འཆད་པར་བྱེད་དོ། །འདི་ལུགས་གཅིག་ཡིན་ནོ། །
གཉིས་པ་རང་གི་འཐད་པ་ནི། པཎ་ཤཱཀ་པས། རུང་མཐུན་སྦྱོར་ཚུལ་མཛོད་འགྲེལ་
29



གངས་ཅན་རིག་བཅུད་ལས།
མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
དུ་གསལ་བར་བཤད་གསུངས་པའང་བརྟག་པར་བྱ་སྟེ། དམའ་བར་འདུག་སྨྲ་བཟླས་པ་
ཡི༑ ༑ཞེས་སོགས་ཀྱིས་རང་འགྲེལ་ལས། འབོགས་པ་པོའི་ཚིག་ཏུ་མ་སྨྲས་པར་སྔར་ཡང་སྨྲ་
བར་མི་བྱ་ལ་ཁ་སྙམས་ཏེ་ཡང་སྨྲ་བར་མི་བྱ་སྟེ། དེ་ལྟར་ན། འདི་གཞན་ལས་ནོད་པ་ཡིན་གྱི།
གཞན་དུ་ན་འབོགས་པ་དང་ནོད་པ་གྲུབ་པར་མི་འགྱུར་རོ། །ཞེས་རྗེས་ཟློས་བྱེད་པའི་ཚེ།
འབོགས་པ་པོའི་སང་སོགས་དང༌། དུས་མཉམ་པ་མིན་པའི་ཕྱིར། འབོགས་ཚིག་རྫོ་གས་
པའི་རྗེས་སུ་རྗེས་ཟློས་བྱེད་པ་ཞེས་པ་ཙམ་དང་། ཡན་ལག་བརྒྱད་ཚང་བར་ནོད་པར་བྱའི།
མ་ཚང་བར་ནི་མ་ཡིན་ནོ། །ཞེས། ཡན་ལག་བརྒྱད་ཚང་བར་ནོད་དགོས་ཞེས་པ་ཙམ་ལས།
བསྙེན་པར་བཟུང་དུ་གསོལ་ཞེས་པ་དང་། བསླབ་བྱ་བརྗོད་པ་གཉིས་ཀ་དངོས་གཞིར་བྱེད་
གསལ་བར་མ་བཤད་འདུག་པའི་ཕྱིར། ཡང་ལུང་གི་ཚད་མ་ལྟར་བྱེ་མདོ་གཉིས་ལ་བསྙེན་
གནས་འབོགས་ཆོག་ལ་ཁྱད་པར་མེད་ཅེས་འཆད་པ་ཡང་མི་འཐད་དེ། གྲུབ་མཐའ་སོ་སོའི་
གནད་མ་དགོངས་པ་ལྟ་བུར་སྣང་བའི་ཕྱིར་རོ། །
འོ་ན་ཁྱོད་རང་ཇི་ལྟར་སྙམ་ནི། གྲུབ་མཐའི་གནད་དང་སྦྱར་ནས་བཤད་པར་བྱ་སྟེ།
འདི་ལ་གཉིས། དགེ་བསྙེན་སྡོམ་པ་འབོགས་པའི་ཆོ་ག་བཤད་པ་དང་། ཚུལ་དེ་བསྙེན་
གནས་ལ་སྦྱར་བའོ། །དང་པོ་ནི། ཁ་ཆེ་བྱེ་བྲག་ཏུ་སྨྲ་བ་དང་། ཉི་འོག་བྱེ་བྲག་ཏུ་སྨྲ་བ་
གཉིས་ལ་ཡང་། དགེ་བསྙེན་གྱི་སྡོམ་པ་འབོགས་པའི་ཆོ་ག་མི་འདྲ་བའི་ཁྱད་པར་ཡོད་དེ།
ཁ་ཆེ་བྱེ་སྨྲ་བས། སྐྱབས་འགྲོ་རྩོམ་བྱེད་དུ་བྱས། བདག་དགེ་བསྙེན་དུ་གཟུང་དུ་གསོལ།
ལན་གསུམ་བྱས་པའི་ཐ་མ་ལ་དགེ་བསྙེན་གྱི་སྡོམ་པ་སྐྱེ། བསླབ་བྱ་བརྗོད་པ་འཇུག་ཆོག་
ཏུ་བྱེད། ཉི་འོག་བྱེ་སྨྲ་བས་སྐྱབས་འགྲོ་རྩོམ་བྱེད་དུ་བྱས། བསླབ་བྱ་ལྔ་ལན་གསུམ་བརྗོད་
པའི་ཐ་མ་ལ་དགེ་བསྙེན་གྱི་སྡོམ་པ་སྐྱེ་བར་འཆད་པའི་ཕྱིར་རོ། །འདི་ལ་ཤེས་བྱེད་ཅི་ཡོད་ན།
དང་པོའི་ཤེས་བྱེད་ནི། མདོ་རྩ་བར་སྐྱབས་སུ་འགྲོ་བར་ཁས་བླངས་པའི་ཚིག་རྩོམ་པ་དང་།
དེའི་འོག་ཏུ་དགེ་བསྙེན་ཉིད་དང་། དགེ་ཚུལ་ཉིད་དུ་ཁས་བླངས་པའི་ཚིག་བྱའོ། །དེའི་འོག་



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
ཏུ་བསླབ་པ་བརྗོད་པ་ཁས་བླངས་པའི་ཚིག་བྱའོ། །ཞེས་དང་། མཛོད་ལས། དགེ་བསྙེན་
ཉིད་དུ་ཁས་བླངས་པ། །སྡོམ་པ་བསྟན་པ་དགེ་སློང་བཞིན། །ཞེས་བཤད་པས་ཤེས་ལ།
གཉིས་པའི་སྒྲུབ་བྱེད་ནི། ཉི་འོག་བྱེ་སྨྲ་བའི་ལུགས་ལ། སྐྱབས་འགྲོ་རྩོམ་བྱེད་དུ་
བྱས་ནས། བསླབ་བྱ་བརྗོད་པ་གསུམ་གྱི་མཐར་དགེ་བསྙེན་གྱི་སྡོམ་པ་སྐྱེས་པའི་སྐྱབས་
འགྲོ་རྩོམ་བྱེད་དུ་བྱས་ནས། བདག་དགེ་བསྙེན་དུ་གཟུང་དུ་གསོལ། ཞེས་ལན་གསུམ་
བརྗོད་པ་ཙམ་གྱིས་དགེ་བསྙེན་གྱི་སྡོམ་པ་སྐྱེ་བར་མི་ནུས་ཏེ། དེ་ལྟ་བུའི་དགེ་བསྙེན་དེ་ནི་
སྐྱབས་སུ་འཛིན་པའི་དགེ་བསྙེན་ཙམ་ཡིན་གྱི། དགེ་བསྙེན་གྱི་སྡོམ་ལྡན་མ་ཡིན་ནོ། །
ཞེས་ཉི་འོག་པས་ཁས་བླངས་པའི་ཕྱིར་དང་། ཁ་ཆེ་བས། དེ་ལྟར་ལན་གསུམ་བརྗོད་པ་
ཙམ་གྱིས་དགེ་བསྙེན་གྱི་སྡོམ་པ་སྐྱེ་བར་ནུས་ཏེ། དགེ་བསྙེན་གྱི་སྡོམ་པ་དང་མི་ལྡན་པའི་
སྐྱབས་སུ་འཛིན་པའི་དགེ་བསྙེན་ཞེས་བྱ་བ་མེད་པའི་ཕྱིར་རོ། །ཞེས་ཁས་ལེན་པའི་ཕྱིར་ཏེ།
དེ་ལྟར་ཁས་ལེན་པའི་ཤེས་བྱེད་ཀྱང་། སྐྱབས་འགྲོ་ལན་གསུམ་བྱས་ནས་བདག་ལ་དགེ་
བསྙེན་དུ་གཟུང་དུ་གསོལ། ཞེས་པ་ཙམ་གྱིས་དགེ་བསྙེན་དུ་འགྱུར་རམ་ཞེས་པའི་ལན་དུ།
ཉི་འོག་པས། དེ་ལ་དགེ་བསྙེན་གྱི་སྡོམ་པ་མི་སྐྱེ་ཡང༌། སྐྱབས་སུ་འཛིན་པའི་དགེ་བསྙེན་
ཙམ་དུ་འགྱུར་རོ། །ཞེས་ལན་བཏབ། ཁ་ཆེ་བས་སྡོམ་པ་མེད་པའི་དགེ་བསྙེན་མེད་པས།
ཐུན་ཚོད་ལྟར་དགེ་བསྙེན་དུ་ཁས་བླངས་ཚེ་དགེ་བསྙེན་གྱི་སྡོམ་པ་སྐྱེའོ། །ཞེས་ལན་བཏབ་
འདུག་པའི་ཕྱིར་ཏེ། མཛོད་འགྲེལ་ལས་། མིང་ཆེན་ཁྱིམ་པ་གོས་དཀར་པོ་གྱོན་པ་སྐྱེས་པ་
པོའི་དབང་པོ་དང་ལྡན་པ་ཞིག་སངས་རྒྱས་ལ་སྐྱབས་སུ་འགྲོ། ཆོས་དང་དགེ་འདུན་ལ་
སྐྱབས་སུ་འགྲོ་ཞིང་། བདག་ལ་དགེ་བསྙེན་དུ་གཟུང་དུ་གསོལ་ཞེས་ཚིག་ཏུ་ཡང་སྨྲ་ནི་དེ་
ཙམ་གྱིས་དགེ་བསྙེན་དུ་འགྱུར་རོ། །ཞེས་གསུངས་པ་དེ་ཅི། སྐྱབས་སུ་འགྲོ་བ་ཁོ་ནས་དགེ་
བསྙེན་དུ་འགྱུར་རམ་ཞེ་ན། ཉི་འོག་པ་རྣམས་ན་རེ། འགྱུར་རོ་ཞེས་ཟེར་རོ། །
ཁ་ཆེ་བ་རྣམས་ན་རེ་སྡོམ་པ་མེད་པས་མི་འགྱུར་རོ་ཞེས་ཟེར་རོ། །འོ་ན་གང་མདོ།



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ལས་གསུངས་པ་ཇི་ལྟ་བུ་ཞེ་ན། འདི་ལ་འགལ་བ་མེད་དེ། འདི་ལྟར། དགེ་བསྙེན་ཉིད་དུ་
ཁས་བླངས་པ་དེ་ཁོ་ན་ལས་འདིའི་སྡོམ་པ་སྐྱེ་བར་འགྱུར་ཏེ། ཞེས་སོགས་བཤད་པའི་ཕྱིར།
དེས་ན་ཉི་འོག་བྱེ་སྨྲ་བ་དང་། མདོ་སྡེ་པའི་ལུགས་ལ། སྐྱབས་གསུམ་སྔོན་དུ་བཏང་ནས།
བདག་དགེ་བསྙེན་དུ་གཟུང་དུ་གསོལ། ཞེས་ལན་གསུམ་བརྗོད་པའི་ཚེ། དགེ་བསྙེན་གྱི་
སྡོམ་པ་མི་ཐོབ་ཀྱང་། སྐྱབས་སུ་འཛིན་པའི་དགེ་བསྙེན་ཙམ་དུ་འགྱུར། སྐྱབས་གསུམ་སྔོན་
དུ་བཏང་ནས། བདག་སྲོག་གཅོད་པ་སྤངས་ཏེ་སྲོག་གཅོད་པ་ལས་སླར་ལྡོག་པར་བགྱིའོ། །
ཞེས་ལན་གསུམ་བརྗོད་པའི་ཚེ། སྣ་གཅིག་སྤྱོད་པའི་དགེ་བསྙེན་གྱི་སྡོམ་པ་སྐྱེ། དེ་བཞིན་
དུ་སྲོག་གཅོད་མ་བྱིན་ལེན་གཉིས་དང་། འདོད་པས་ལོག་གཡེམ་གསུམ་དང་། དེ་གསུམ་
རྫུན་ཆང་དང་ལྔ་སྤོང་བར་ལན་གསུམ་གསུམ་ཁས་བླངས་པའི་ཚེ། སྣ་འགའ་སྤྱོད་པ་དང་།
ཕལ་ཆེར་སྤྱོད་པ་དང་། ཡོངས་རྫོགས་ཀྱི་དགེ་བསྙེན་གྱི་སྡོམ་པ་སྐྱེ་བར་འདོད་དེ། དེ་ལྟར་
མིང་ཆེན་གྱི་མདོ་ལས་བཤད་ཅིང་། བཤད་པ་སྒྲ་ཇི་བཞིན་དུ་ཁས་ལེན་པའི་ཕྱིར། དེ་ལྟར་
མདོ་ལས་བཤད་དེ། བཙུན་པ་ཅི་ཙམ་གྱིས་ན་དགེ་བསྙེན་དུ་འགྱུར་བ་ལགས། མིང་ཆེན་
ཁྱིམ་པ་གོས་དཀར་པོ་གྱོན་པ། སྐྱེས་པ་ཕོའི་དབང་པོ་དང་ལྡན་པ་ཞིག །སངས་རྒྱས་ལ་
སྐྱབས་སུ་འགྲོ་ཆོས་དང་དགེ་འདུན་ལ་སྐྱབས་སུ་འགྲོ་ཞིང་བདག་དགེ་བསྙེན་དུ་གཟུང་དུ་
གསོལ་ཞེས་ཚིག་ཏུ་ཡང་སྨྲ་ན་མིང་ཆེན་འདི་ཙམ་གྱིས་དགེ་བསྙེན་དུ་འགྱུར་རོ། །
བཙུན་པ་ཇི་ཙམ་གྱིས་ན་སྣ་གཅིག་ལ་སློབ་པའི་དགེ་བསྙེན་དུ་འགྱུར། མིང་ཆེན་
དགེ་བསྙེན་གང་ཞིག་སྲོག་གཅོད་པ་སྤོང་ཞིང་སྲོག་གཅོད་པ་ལས་སླར་ལྡོག་པར་བྱེད་ན།།
འདི་ཙམ་གྱིས་ན། སྣ་གཅིག་ལ་སློབ་པའི་དགེ་བསྙེན་དུ་འགྱུར་རོ། །དེ་བཞིན་དུ་ཕྱོགས་
གཅིག་དང་། ཕལ་ཆེར་ཡོངས་རྫོགས་ལ་དྲི་ལན་སྦྱར་ཏེ། སྲོག་གཅོད་པ་དང་མ་བྱིན་པ་ ་
ལེན་པ་སྤངས་ཏེ། མ་བྱིན་པར་ལེན་པ་ལས་སླར་ལྡོག་པར་བྱེད་ན། ཕྱོགས་གཅིག་ལ་སློབ་
པའི་དགེ་བསྙེན་དང་། དེ་གཉིས་དང་འདོད་པས་ལོག་པར་གཡེམ་པ་ལས་སླར་ལོག་པར་



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
བྱེད་ན་ཕལ་ཆེར་ལ་སློབ་པའི་དགེ་བསྙེན་དང་། དེ་གསུམ་དང་རྫུན་དུ་སྨྲ་བ་དང་འབྲུའི་
ཆང་དང་བཅོས་པའི་ཆང་དང་མྱོས་པར་འགྱུར་བ་བག་མེད་པའི་གནས་སྤངས་ཏེ། དེ་ལས་
སླར་ལྡོག་པོར་བྱེད་ན། ཡོངས་སུ་རྫོགས་པའི་དགེ་བསྙེན་དུ་འགྱུར་རོ། །ཞེས་བཤད་པའི་
ཕྱིར་རོ། །དེས་ན་འདུལ་བ་ལས་ནི། ཁ་ཆེ་བའི་འདོད་པ་ལྟར་བཤད་ལ། མདོ་སྡེ་ལས་ནི་
ཉི་འོག་པ་དང་མདོ་སྡེ་པའི་འདོད་པ་ལྟར་བཤད་དེ། འདུལ་བ་ལུང་ལས་དགེ་བསྙེན་གྱི་
སྡོམ་པ་འབོགས་ཆོག་ཁ་ཆེ་བ་ལྟར་བཤད། །
མིང་ཆེན་གྱི་མདོ་ལས། ཉི་འོག་པ་དང་མདོ་སྡེ་པ་ལྟར་བཤད་པའི་ཕྱིར། གནད་དེ་
ཉིད་ཀྱིས་འདུལ་བ་དང་མདོ་སྡེ་ལ་བརྟེན་པའི་གྲུབ་མཐའ་སོ་སོ་ལ། དགེ་བསྙེན་གྱི་སྡོམ་པ་
འབོགས་ཆོག་དང༌། བླང་བའི་ཡུལ་དང་། ལེན་པའི་རྟེན་གྱི་གང་ཟག །སྡོམ་པའི་ངོ་བོ་
རྣམས་ལ་འཇོག་ཚུལ་མི་འདྲ་བ་རེ་རེ་ཡོད་པ་ནི། ཁོ་བོའི་རྣམ་དཔྱོད་ཀྱི་དཔལ་ལས་གྲུབ་པ་
ཡིན་ཏེ། ཡུལ་དང་རྟེན་གྱི་མི་འདྲ་བའི་ཁྱད་པར་ནི་གཞུང་འདི་ཉིད་ལས། བསྙེན་གནས་ལ་
དངོས་སུ་བཤད་པའི་ཤུགས་ལས་ཤེས་ལ། འབོགས་པའི་ཆོ་ག་མི་འདྲ་བ་ནི། རྣམ་དཔྱོད་
དང་ལྡན་ན་མངོན་སུམ་གྱིས་གྲུབ་པ་ཡིན་ཏེ། སྐྱབས་འགྲོ་རྩོམ་བྱེད་དུ་བྱས་ནས་བདག་ .
དགེ་བསྙེན་དུ་གཟུང་དུ་གསོལ། ཞེས་པ་ལན་གསུམ་བརྗོད་པ་སྡོམ་པ་འབོགས་ཆོག་ཏུ་ཁ་
ཆེ་བས་ཁས་ལེན། སྐྱབས་འགྲོ་རྩོམ་བྱེད་དུ་བྱས་ནས། བསླབ་བྱ་གཅིག་གཉིས་སོགས་
གང་ལེན་པ་དེ། ལན་གསུམ་བརྗོད་པ་སྡོམ་པ་འབོགས་ཆོག་ཏུ་མིང་ཆེན་གྱི་མདོ་ལས་བཤད་
པ་ལྟར། ཉི་འོག་པ་སོགས་ཁས་ལེན་པའི་ཕྱིར། དེས་ན་ཁ་ཅིག །མདོ་སྡེ་པའི་ལུགས་ལ།
བདག་སྐྱབས་གསུམ་འཛིན་པའི་དགེ་བསྙེན་དུ་གཟུང་དུ་གསོལ་དང་། སྣ་གཅིག་སྤྱོད་པ་
དང་། ཡོངས་རྫོགས་དགེ་བསྙེན་དུ་གཟུང་དུ་གསོལ། ལན་གསུམ་གསུམ་བྱེད་པ་སྡོམ་པ་
འབོགས་ཆོག་ཏུ་འདོད་པ་ནི། གྲུབ་མཐའི་རྣམ་དབྱེ་མ་ཕྱེད་པ་སྟེ། ཉི་འོག་པ་དང་མདོ་སྡེ་
པའི་གྲུབ་མཐའི་གནད་མ་རྟོགས་པར་ཁ་ཆེ་བའི་སྡོམ་པ་འབོགས་པའི་ཆོ་གའི་རིགས་འགྲེ།
33



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ཉི་འོག་པ་དང་མདོ་སྡེ་པ་ལ་སྦྱར་འདུག་པའི་ཕྱིར། དེ་ལྟར་ཆོ་ག་མི་འདྲ་བ་གཉིས་འབྱུང་
བའི་ལུང་གི་གནད་ནི། འདུལ་བ་དང་མདོ་སྡེ་ལས་བཤད་ཚུལ་མི་འདྲ་བ་གཉིས་འབྱུང་
བའི་གནད་ཀྱིས་ཡིན་ལ། རིགས་པའི་གནད་ནི་དགེ་བསྙེན་སྡོམ་པ་དང་མི་ལྡན་པའི་དགེ་
བསྙེན་མི་འདོད་ཅིང་། སོར་སྡོམ་ལ་རྩ་བ་བཞི་ངེས་པར་སྤོང་དགོས་པའི་གནད་ཀྱིས་ཆོ་ག་
མི་འདྲ་བ་གཅིག་དང་། དགེ་བསྙེན་གྱི་སྡོམ་པ་དང་མི་ལྡན་པར་སྐྱབས་འགྲོ་ཙམ་གྱིས་དགེ་
བསྙེན་དུ་གྱུར་པ་ཞིག་ཡོད་པར་འདོད་པ་དང་། སོར་སྡོམ་ལ་རྩ་བ་བཞི་ངེས་པར་སྤོང་མི་
དགོས་ཀྱི་རྩ་བ་གཅིག་གཉིས་སོགས་ཅི་རིགས་པར་སྤངས་པས་ཆོག་པའི་གནད་ཀྱིས་ཆོ་
ག་མི་འདྲ་བ་གཅིག་བྱུང་བ་ཡིན་ནོ། །ཞེས་སྐལ་ལྡན་ཡོངས་ཀྱི་སྙིང་ལ་བཅང་བར་བྱ་སྟེ།
སྔོན་མ་བྱུང་བའི་ལེགས་བཤད་ཀྱི་གནད་དམ་པ་ཡིན་པའི་ཕྱིར་རོ། །
གཉིས་པ་ནི། དེ་ལྟར་དགེ་བསྙེན་གྱི་སྡོམ་པ་ལ་ཆོ་ག་མི་འདྲ་བའི་གནད་གཉིས་ཡོད་
པ་དེ་ལྟར་ན། སྐབས་སུ་བབ་པ་བསྙེན་གནས་ཀྱི་ཆོ་ག་ཇི་ལྟར་བྱེད་སྙམ་ནོ། དགེ་བསྙེན་
དང་འདྲ་བར་བསྙེན་གནས་ལ་ཡང་གྲུབ་མཐའི་དབང་གིས་ཆོ་ག་མི་འདྲ་བ་གཉིས་
འབྱུང་སྟེ། སྐྱབས་འགྲོ་རྩོམ་བྱེད་དུ་བྱས་བསླབ་བྱ་བརྒྱད་ཁས་ལེན་གསུམ་བྱེད་པ་མདོ་སྡེ་
པའི་ལུགས་དང༌། སྐྱབས་འགྲོ་རྩོམ་བྱེད་དུ་བྱིས་བདག་བསྙེན་གནས་པར་གཟུང་དུ་
གསོལ། ལན་གསུམ་བྱེད་པ་ཁ་ཆེ་བྱེ་སྨྲ་བའི་ལུགས་གཉིས་ཡོད་པའི་ཕྱིར་རོ། །གཉིས་པ་
ནི་འདུལ་ལུང་སོགས་ལས་མ་བཤད་ཀྱང་། མཛོད་རང་འགྲེལ་ལས་ཤུགས་ཀྱིས་བཤད་
པའི་ལུང་དང་། དང་པོ་ནི། གནས་མཆོག་གི་མདོ་སོགས་ལས་བཤད་པ་ལྟར། བྱང་བཟང་
དང་སྡོམ་བརྒྱད་འགྲེལ་པ་སོགས་ལས་བཤད་པའི་ལུང་དང་། གོང་དུ་བཤད་པ་ལྟར་གྱི་
རིགས་པས་གྲུབ་པའི་ཕྱིར་རོ། ། །
གཉིས་པ་མདོ་སྡེ་པའི་ལུགས་ནི། མདོ་སྡེ་པ་རྣམས་ཆོས་ཅན། ཁྱོད་ཀྱི་ལུགས་ལ་
བསྙེན་གནས་སྡོམ་པའི་རྟེན་དང་། བླང་ཡུལ་སོགས་ཁ་ཆེ་བྱེ་སྨྲ་བ་དང་མི་འདྲ་སྟེ། དུད་



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
འགྲོ་སོགས་འགྲོ་བ་གཞན་ལའང་བསྙེན་གནས་ཀྱི་སྡོམ་པ་སྐྱེ་བར་མདོ་མཛངས་བློན་
སོགས་ལས་བཤད་པ་ལྟར་འདོད་ཅིང་། བླང་བའི་ཡུལ་ཡང་དགེ་བསྙེན་སོགས་སྡོམ་ལྡན་
གང་ཡང་རུང་བ་ལས་བླང་བར་གནས་མཆོག་གི་མདོ་སོགས་ལས་བཤད་པ་ལྟར་འདོད་
པའི་ཕྱིར་རོ། ། །
འདི་ལ་པཎ་ཤཱཀ་པས། དུད་འགྲོ་སོ་སོར་ཐར་པ་ཡི། །སྡོམ་པའི་རྟེན་དུ་ཁས་ལེན་
པའི། །ཉན་ཐོས་སྡེ་པ་ཡོད་དམ་ཅི། །ཞེས་དྲིས་ནས། དེའི་རང་ལན་དུ། གྲུབ་མཐའ་སྨྲ་བ་
བཞིས་ཟླས་ཕྱེ་བའི་མདོ་སྡེ་པས། དུད་འགྲོ་སོར་སྡོམ་གྱི་རྟེན་དུ་ཁས་མི་ལེན་ཏེ། དེས་སོ་
ཐར་གྱི་རྣམ་གཞག་འདུལ་བ་དང་མི་འགལ་བར་ཁས་ལེན་པ་གང་ཞིག །འདུལ་བ་ལས་
དུད་འགྲོ་སོར་སྡོམ་གྱི་རྟེན་ཡིན་པ་བཀག་པའི་ཕྱིར། དེས་ན་ཐེག་པ་ཆེ་ཆུང་གི་མདོ་སྒྲ་ཇི་
བཞིན་དུ་ཁས་ལེན་པ་དག་ལ་ཟེར་བ་ཡིན་ཏེ། མདོ་སྡེ་མཛངས་བླུན་ལས་ཀླུའི་བསྙེན་
གནས་བསྲུངས་པར་བཤད་པའི་ཕྱིར་དང་། ཁྱིམ་བདག་མགོན་མེད་ཟས་སྦྱིན་གྱིས་གཞན་
ལ་བསྙེན་གནས་ཕོག་པར་བཤད་པའི་ཕྱིར། དེས་ན་དེ་དག་བར་མི་དགེ་བ་ཙམ་ཡིན་གྱི།
སྡོམ་པར་བཞེད་པའི་ཚད་ལྡན་སུ་ཡང་མེད་དོ། །དེས་ན། འདུལ་བར་བསྙེན་གནས་དགེ་
སློང་ལས། །ལེན་ཞིང་མི་ཡི་རྟེན་དུ་བཤད། །མདོ་སྡེ་ལས་ནི་དུད་འགྲོ་སོགས། །འགྲོ་བ་
གཞན་ལའང་སྐྱེ་བར་བཤད། །ཅེས་སྟོན་ན་གནད་འཁྲུལ་པ་མེད་དོ། །ཞེས་འཆད་པར་
བྱེད་དོ། །དེ་ཡང་གྲུབ་མཐའ་གོང་འོག་གི་གནད་རྣམས་མ་དགོངས་པའི་སྐྱོན་ཡིན་ཏེ།
བསྟན་བཅོས་བྱེ་བྲག་ཏུ་བཤད་པོ་ལ། གཙོ་བོར་བྱེད་པ་ལ་བྱེ་བྲག་སྨྲ་བ་དང༌། ཐེག་ཆུང་གི་
མདོ་ལ་གཙོ་བོར་བྱེད་པ་མདོ་སྡེ་པ་ཞེས་འཇོག་པ་ཡིན་པས། མདོ་སྡེ་པས་མདོ་ལས་
བསྙེན་གནས་སྡོམ་པ་བླང་བའི་ཡུལ་དང་། རྟེན་བཤད་པ་དེ་ཚད་མར་བྱེད་ཅེས་པ་གྲུབ་
མཐའི་གནད་ཡིན་པའི་ཕྱིར་དང༌། གཞན་དུ་ན། ཐེག་པ་ཆེ་ཆུང་གི་མདོ་སྒྲ་ཇི་བཞིན་དུ་
ཁས་ལེན་པ་དེ། གྲུབ་མཐའ་སྨྲ་བ་སུ་ཡིན་དྲིས་ན། ལན་རྣལ་མ་མེད་པའི་ཕྱིར་དང་། ཁྱད་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
པར་ཁྱེད་རང་གི་མདོ་སྡེ་པས་ཉིན་ཞག་ལྔའི་མཐའ་ཅན་གྱི་བསྙེན་གནས་སྡོམ་པ་ཁས་ལེན་
པར་འོག་ཏུ་བཤད་པ་དེ་མི་འཐད་པར་ཐལ། མདོ་སྡེ་པས་བསྙེན་གནས་སྡོམ་པའི་རྣམ་
གཞག་འདུལ་བ་དང་མི་འགལ་བར་ཁས་ལེན་པ་གང་ཞིག །འདུལ་བ་ལས་དེ་འདྲ་མ་
བཤད་པའི་ཕྱིར། འཁོར་གསུམ་ཨེ་དྲན། འདུལ་བར་བསྙེན་གནས་དགེ་སློང་ལས། །
ཞེས་སོགས་གཞུང་འཆོས་མི་དགོས་ཏེ། འདུལ་བ་དང་མདོ་ལས་དེ་ལྟར་བཤད་པ་དེ། བྱེ་
མདོ་གཉིས་ཀྱིས་སོ་སོར་ཁས་ལེན་པ་གྲུབ་མཐའི་གནད་ཡིན་པའི་ཕྱིར་རོ། །
གསུམ་པ། ཐེག་ཆེན་གྱི་ལུགས་འཆད་པ་ནི། ཤེས་བྱ་ཆོས་ཅན། ཐེག་པ་ཆེ་ཆུང་
ལས་བསྙེན་གནས་འབོགས་པའི་ཆོ་ག་མི་འདྲ་བའི་ཁྱད་པར་ཡོད་དེ། ཉན་ཐོས་སྡེ་གཉིས་
ཀྱི་ལུགས་ལ། དགེ་བསྙེན་དུ་མ་ཟད་བསྙེན་གནས་ཀྱི་ཆོ་ག་ཡང་། ཐོག་མར་སྐྱབས་སུ་འགྲོ་
བ་སྔོན་དུ་སོང་བའི་ཚུལ་གྱིས་དངོས་པོ་རང་རང་གི་ལུགས་བཞིན་འབོགས། དོན་ཡོད་
ཞགས་པའི་རྟོགས་པ་ཆེ་བ་ལས་བསྙེན་གནས་རང་གི་བླང་བའི་ཆོ་ག་དབུ་མ་ལུགས་ཀྱི་
སེམས་བསྐྱེད་ཀྱི་ཆོ་ག་དང་འདྲ་བར་གསུངས་པའི་ཕྱིར། ་
དེས་ན་འདིར། རྩ་བའི་གཉིས་པ་གཞན་གྱི་ལག་ལེན་འཁྲུལ་པ་སོ་སོར་དགག་པ་
ལ་གསུམ། ཐ་མར་བསྙེན་གནས་འབུལ་བའི་ལག་ལེན་དགག །བར་དུ་བསྙེན་གནས་
འཆོལ་བའི་ལག་ལེན་དགག །དང་པོར་བསྙེན་གནས་ལྷ་སྒོམ་ལག་ལེན་དགག་པའོ། །
དང་པོ་ནི། བྱ་ཡུལ་བ་སོགས་བཀའ་གདམ་པ་ལ་ལ་བསྙེན་གནས་བསྲུངས་པའི་ནངས་
པར་བསྙེན་གནས་འབུལ་ཆོག་བྱེད་དགོས་ཏེ། མ་བྱས་ན་བསྙེན་ནས་ཉམས་པར་འགྱུར་
བའི་སྐྱོན་ཡོད་པའི་ཕྱིར། ཞེས་ཟེར། བསྙེན་གནས་བསྲུངས་པའི་ལུགས་འདི་ལ་བསྙེན་
གནས་ཆོས་ཅན། ཁྱོད་སང་ནངས་པར་འབུལ་ཆོག་མི་དགོས་ཏེ། ཁྱོད་མཚན་མོ་འདས་
ནས་སྐྱ་རེངས་ཤར་བའི་ཚེ་རང་ཤུགས་ཀྱིས་གཏོང་བའི་ཕྱིར། དེ་ལ་ཁོ་ན་རེ་མ་གྲུབ་སྟེ། ཇི་
སྲིད་འཚོའི་བར་དུ་དུས་བཟང་གསུམ་ལ་སོགས་པའི་བསྙེན་གནས་སྟབས་གཅིག་ཏུ་
36



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
བླངས་ནས་བསྲུང་བ་ཡོད་པའི་ཕྱིར་ཞེ་ན། ཁྱོད་ཀྱི་འཁྲུལ་གཞི་ཐམས་ཅད་དེ་ལྟ་བུས་བྱས་
པར་སྣང་མོད། ཇོ་བོ་རྗེའི་ཕྱག་བཞེས་སུ་མདོ་སྡེ་པའི་ལུགས་སུ་གྲགས་པ་བཞིན། ཐོག་
མར་སློབ་དཔོན་ལས་བསྙེན་གནས་སྟབས་གཅིག་ཏུ་བླངས་ནས། ཕྱིས་རང་ཇི་ལྟར་ནམ་
འདོད་པའི་ཚེ་ལེན་པ་སྟེ་བསྲུང་ན་ཡང་། དེ་ལྟར་སྟབས་གཅིག་ཏུ་བླངས་ནས་བསྲུངས་པའི་
སྡོམ་པ་ཆོས་ཅན། ཁྱོད་སང་གི་སྐྱ་རེངས་ཤར་ནས་གཏོང་སྟེ། ཁྱོད་བསྲུང་བའི་གང་ཟག་
དེ་ལ། ཁྱོད་སང་ནངས་པར་ཕན་ཆད་དུས་རྟག་ཏུ་བསྲུང་བའི་བསམ་པ་མེད་པའི་ཕྱིར་ཏེ།
གང་ཟག་དེས་ཁྱོད་ནམ་འདོད་པའི་ཉིན་ཞག་རེ་རེ་ཁོ་ནར་བླངས་པ་ཙམ་ཡིན་པའི་ཕྱིར།
དེས་ན་ཉིན་ཞག་གཅིག་པའི་བསྙེན་གནས་སྟབས་གཅིག་ཏུ་བླངས་པའི་ལུགས་འདི་ཡང་
ཆོས་ཅན། བསྲུངས་ཟིན་པའི་རྗེས་སུ་འབུལ་མི་དགོས་ཏེ། ཉི་མ་ཕྱི་མའི་སྐྱ་རེངས་ཤར་
བས་གཏོང་བ་དེའི་ཕྱིར་རོ། །གཞུང་འདི་ལ་པཎ་ཤཱཀ་པས། མདོ་སྡེ་པའི་ལུགས་བཞིན་དུ།
ཇི་ལྟར་འདོད་ཚེ་ལེན་ཞེས་པ། །དུས་གཅིག་སྟབས་སུ་ལེན་ནམ་ཅི། །གཟན་ཟོས་ནས་ཀྱང་
ནོད་ཅེས་པ། །འདི་ཡི་དོན་དུ་ཁས་ལེན་ན། །དེ་འདྲ་བྱེ་བྲག་སྨྲ་བ་ཡི། །དམིགས་བསལ་
ཡིན་གྱི་མདོ་སྡེ་པའི། །གཞུང་ལུགས་ཡིན་པར་འགལ་བ་མེད། །བསྙེན་གནས་སྟབས་
གཅིག་ལེན་པ་དེ། །མདོ་སྡེའི་གཞུང་ལུགས་གང་ལས་བྱུང་། །ཞེས་པའི་དྲི་བ་མཛད་དོ། །
འདི་ལ་དྲི་བའི་སྒོ་ནས་དོགས་པ་བཀོད་པ། དྲི་ལན་གྱི་སྒོ་ནས་གཏན་ལ་ཕབ་པ་
གཉིས། དང་པོ་ནི་རྣམ་བཤད་མཛད་པ་སྔ་མ་རྣམས་ཀྱིས། ཐོག་མར་སློབ་དཔོན་ལ་ཟླ་བ་
བྱུང་ངོ་ཅོག་གི་དུས་བཟང་གསུམ་གྱི་བསྙེན་གནས་སྟབས་གཅིག་ཏུ་བླངས་ནས། ཕྱིས་ནམ་
འདོད་པའི་ཚེ་བསྲུངས་པས་ཆོག་པ་འདི། མདོ་སྡེ་པའི་ལུགས་བཞིན་དུ་ཞེས་པའི་སྐབས་
ཀྱི་མདོ་སྡེ་པའི་ལུགས་ཡིན་ཞིང་། དེའི་རྒྱབ་རྟེན་ནི་མཛོད་འགྲེལ་ལས། གང་གིས་ཚེས་
བརྒྱད་ལ་རྟག་ཏུ་བསྙེན་པར་བྱའོ། །ཞེས་སྔོན་ཡང་དག་པར་བླངས་པ་བྱས་པ་དེས་ནི་ཟས་
ཟོས་ནས་ཀྱང་ནོད་པར་བྱའོ། །ཞེས་འདྲེན་པར་མཛད་ཅིང་། འདི་ཉིད་ཇོ་བོ་རྗེའི་ཕྱག་
37



གངས་ཅན་རིག་བཅུད་ལས། ། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
བཞེས་དང་། རང་རེ་དཔལ་ལྡན་ས་སྐྱ་པའི་གོང་མ་རྣམས་ཀྱིས་ཀྱང་ཕྱག་བཞེས་ཡིན་ནོ། །
ཞེས་ཁས་བླངས་པ་ལ། གསེར་ཐུར་ལས། འདི་མི་འཐད་པ་ལ། མདོ་སྡེ་པའི་ལུགས་ཡིན་
པ་མི་འཐད། བྱེ་བྲག་ཏུ་མཛོད་འགྲེལ་གྱི་དགོངས་པ་ཡིན་པ་མི་འཐད། ཁྱད་པར་ས་སྐྱ་པཎྜི་
ཏའི་དགོངས་པ་ཡིན་པ་མི་འཐད་པ་དང་གསུམ་མཛད་ནས། དང་པོ་ནི་འདི་མདོ་སྡེ་པའི་
ལུགས་མ་ཡིན་ཏེ། འདི་ལྟ་བུ་སྡེ་སྣོད་གསུམ་པོ་གང་ནས་ཀྱང་མ་བཤད་པས་ལུང་མེད་ཅིང་།
རིགས་པས་ཀྱང་གནོད་དེ། ཚེས་གཅིག་གི་ཉིན་དུས་བཟང་གསུམ་གྱི་བསྙེན་གནས་སྟབས་
གཅིག་ཏུ་བླངས་པའི་ཚེ། བསྙེན་གནས་སྡོམ་པ་སྐྱེས་སམ་མ་སྐྱེས། སྐྱེས་ན་ཚེས་གཅིག་གི་
ཉིན་བསྙེན་གནས་བསྲུངས་དགོས་སམ་མི་དགོས་མི་བསྲུང་ན་འབུལ་དགོས་པ་སོགས་ཀྱི་
ཉེས་པ་ཡོད། མི་སྐྱེ་བར་ཕྱིས་ཚེས་བཅོ་ལྔ་ལྟ་བུ་ལ་སྐྱེ་བ་ཡིན་ན་ནི། ཆོ་ག་དེ་ལ་དགོས་པ་
མེད་པར་འགྱུར་ཏེ། ཆོ་གས་བླངས་པའི་ཉིན་སྡོམ་པ་མ་སྐྱེས་པའི་ཕྱིར་རོ། །གཉིས་པ་
མཛོད་འགྲེལ་གྱི་དོན་མ་ཡིན་ཏེ། མཛོད་འགྲེལ་ལས་སྔར་དམ་བཅས་ནས། ཟས་ཟོས་
ནས་ཀྱང་ནོད་པར་བྱའོ་ཞེས་དངོས་སུ་བསྟན་ལ། ཁྱོད་ཀྱིས་ནི་སྔར་བླངས་ནས་ཕྱིས་དུས་
བཟང་ལ་ནོད་མི་དགོས་པར་བསྲུངས་པས་ཆོག་གོ །ཞེས་ཁས་བླངས་པའི་ཕྱིར་དང་། ཁྱད་
པོར་འགྲེལ་པ་དེ་ནི། ནངས་པར་གཞན་ལ་ནོད་པར་བྱ། །ཞེས་སྤྱིར་བཏང་བ་དེའི་དམིགས་
བསལ་འཆད་པའི་བྱེ་སྨྲ་བའི་རང་གཞུང་ཡིན་གྱི། མདོ་སྡེ་པའི་ལུགས་མ་ཡིན་པའི་ཕྱིར།
གསུམ་པ་བསྟན་བཅོས་མཛད་པ་འདིའི་དགོངས་པ་ཡང་མ་ཡིན་ཏེ། བདག་ཉིད་ཆེན་པོ་
འདིས་སོ་སོ་ཐར་པ་འདུལ་བ་བཞིན། ཞེས་ཞལ་གྱིས་བཞེས་པ་གང་ཞིག །འདུལ་བ་ལས།
བསྙེན་གནས་སྟབས་གཅིག་ལེན་པ་དེ་འདྲ་དངོས་ཤུགས་གང་ལས་ཀྱང་མ་བཤད་པའི་
ཕྱིར་ཞེས་བཤད། །
གཉིས་པ་དྲི་ལན་གྱིས་གཏན་ལ་ཕབ་པ་ལ། མཁས་པས་བཤད་པའི་རྣམ་གྲངས་
དང་། རང་གི་འཐད་པ་གཉིས་ལས། དང་པོ་ནི། པཎ་ཤཱཀ་པས། རང་གི་ལན་དུ། ཕྱོགས་སྔ་



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
མོས་མདོ་སྡེ་པའི་འདོད་པར་བཏགས་པ་དེ་སོར་བཞག་ནས་བཤད་པ་དང༌། མདོ་སྡེ་པའི་
ལུགས་ཡིན་ངེས་ཤེས་པ་ཞིག་བཞག་ནས་བཤད་པ་གཉིས་སུ་མཛད་ནས། དང་པོ་ནི།
དགོངས་གཅིག་ལས། ཟླ་བ་བྱུང་ངོ་ཅོག་གི་དུས་བཟང་རྣམས་སུ་དམ་བཅས་ནས་དུས་
གཅིག་ལེན་པ་འདི་ཡང་རྟག་བརྟན་མངོན་གྱུར་བཅོས་པ་དེ་གཏོང་། ས་བོན་བག་ཆགས་དེ་
མི་གཏོང་ཞེས་བཤད་པ་དེ་དགག་པ་ལ། མདོ་སྡེ་པ་ཡི་ལུགས་ལ་ཡང་། །ཇི་ལྟར་འདོད་ཚེ་
ལེན་དགོས་པས། །ཞེས་སོགས་སྦྱོར་རོ། །དེས་ན་འདི་མདོ་སྡེ་པའི་ལུགས་ཡིན་ཞེས་བོད་
རྒན་པོ་ལ་གྲགས་ཀྱང་ལུགས་དང་པོ་མིན་ནོ། །
གཉིས་པ་ནི། བྱེ་སྨྲ་བའི་བསྙེན་གནས་ཉིན་གཅིག་ལས་ལྷག་པོ་ལེན་པར་མི་འདོད་
ཀྱང་། མདོ་སྡེ་པས་ནི་ཉིན་ཞག་དུ་མ་བླངས་ཀྱང་སྐྱེ་བར་འདོད་དེ། མདོ་སྡེ་པའི་འདོད་པ་
འཆད་པ་ན་མཛོད་འགྲེལ་ལས། ཡང་ཉིན་ཞག་གི་འོག་ཞག་ལྔ་འམ་བཅུ་ཡང་རུང་སྟེ།
བསྙེན་གནས་ཀྱི་སྡོམ་པ་ཡང་དག་པ་བླངས་པའི་བསྙེན་གནས་ཀྱི་སྡོམ་པ་མང་པོ་སྐྱེ་བ་ལ་
སུ་ཞིག་གེགས་བྱེད། ད་ནི་འདི་དཔྱད་པར་བྱ་སྟེ། རེ་ཤིག་བཅོམ་ལྡན་འདས་ཀྱིས་ཉིན་
ཞག་གི་འོག་ཏུ་སྡོམ་པ་མི་སྐྱེ་བར་གཟིགས་ནས་ཉིན་ཞག་གཅིག་པའི་བསྙེན་གནས་བསྟན་
ཏམ། འོན་ཏེ་དབང་པོ་འདུལ་དཀའ་བ་རྣམས་ཉིན་ཞག་གཅིག་པའི་སྡོམ་པ་ཡང་དག་པར་
བླངས་པ་ལ་སྦྱར་བའི་ཆེད་ཡིན། དེ་དེ་ལྟར་བརྟག་ག་ལ་ནུས། ཕྱིན་ཆད་སྡོམ་པ་སྐྱེ་བ་ལ་
ཡང་རིགས་པ་དང་འགལ་བ་མེད་པའི་ཕྱིར། ཞེས་བཤད་པས་སོ། །དེ་འགོག་པ་ནི།
བསྙེན་གནས་ཞག་གཅིག་ལས་ལྷག་པར་བླངས་ཀྱང་བསྲུངས་ཟིན་པའི་ནངས་པར་འབུལ་
མི་དགོས་ཏེ། དེ་ཕན་ཆད་བསྲུང་བའི་བསམ་པ་མེད་པའི་ཕྱིར། ཞེས་སྟོན་པ་ནི། མདོ་སྡེ་པ་
ཡི་ལུགས་བཞིན་དུ། །ཇི་ལྟར་འདོད་ཚེ་ལེན་ན་ཡང་། །ནངས་པར་ཕན་ཆད་བསྲུང་བ་ཡི། །
བསམ་པ་མེད་ཕྱིར་སྡོམ་པ་གཏོང་། །ཞེས་འཆད་དོ། །སྔར་གྱི་མཛོད་འགྲེལ་གྱི་དོན་ནི།
ནངས་པར་གཞན་ལ་ནོད་པར་བྱ། །ཞེས་པའི་འགྲེལ་པར། ནངས་པར་ནི་རེ་ཞིག་ཉི་མ་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ཤར་བའི་ཚེ་སྟེ་ཞེས་གསུངས་པ་ནི་སྤྱིར་བཏང་བ་ཡིན་ལ། དམིགས་བསལ་ལ་དེར་མ་
ངེས་ཏེ། ཇི་སྲིད་འཚོའི་བར་དུ་ཚེས་བརྒྱད་བྱུང་ངོ་ཅོག་ལ་བསྙེན་གནས་ཀྱི་སྡོམ་པ་བསྲུང་ །
ངོ་སྙམ་པའི་སྤོང་སེམས་སྔོན་དུ་བཏང་བ་དེས་ནི། ཉི་མ་ཤར་བའི་འོག་ཏུ་ཡང་བླངས་པས་སྐྱེ་
ཞེས་པའི་དོན་ཡིན་ལ། དམ་བཅའ་དེ་ནི་བར་མ་དགེ་བ་ཙམ་ཡིན་གྱི། སྡོམ་པ་ལྟ་ཞོག་
བསྙེན་གནས་ཙམ་ཡང་མིན་ཏེ། ཇི་སྲིད་འཚོ་བ་ཡིན་པའི་ཕྱིར། ཞེས་འཆད་པར་མཛད་དོ། །
འདི་ལ་དཔྱད་པར་བྱེད་པ་ལ་གཉིས་ཏེ། གཞན་ལུགས་འགོག་ཚུལ་ལ་དཔྱད་པ་
དང༌། རང་ལུགས་འཇོག་ཚུལ་ལ་དཔྱད་པའོ། །དང་པོ་ནི། མདོ་སྡེ་པའི་ལུགས་མིན་པ་
སོགས་སྐྱོན་གསུམ་བསྟན་པའི་དང་པོ་ནི། སྔ་རབས་པའི་བསྙེན་གནས་སྟབས་གཅིག་
ལེན་པའི་ཆོ་ག་ལ་ལུང་གི་ཁུངས་མེད་གསུངས་པ་ལ་བརྟག་པར་བྱ་སྟེ། མཛོད་འགྲེལ་
ལས། གང་གིས་ཚེས་བརྒྱད་ལ་རྟག་ཏུ་བསྙེན་གནས་ལ་གནས་པར་བྱའོ། །ཞེས་སྔོན་ཡང་
དག་པར་བླངས་པ་བྱས་པ་དེ་ནི། ཞེས་པ་དེས། ཟླ་བ་བྱུང་ངོ་ཅོག་གི་ཚེས་བརྒྱད་ཀྱི་བསྙེན་
གནས་ཀྱི་སྡོམ་པ་ཆོ་ག་ལས་དུས་གཅིག་ཏུ་བླངས་པ་གཅིག་ཡོད་པར་དངོས་སུ་བསྟན་པ་
གང་ཞིག །དེས་བསྟན་ན་དུས་བཟང་གཞན་རྣམས་ལའང་མཚུངས་པའི་ཕྱིར། རྟགས་དང་
པོ་གྲུབ་སྟེ། དེ་ལྟར་བླངས་པའི་གང་ཟག་དེས། ཟླ་བ་ཕྱི་མའི་ཚེས་བརྒྱད་ཀྱི་ཉི་མ་ཤར་མ་
ཐག་རང་རྒྱུད་ལ་བསྙེན་གནས་ཀྱི་སྡོམ་པ་སྐྱེས་ཀྱང་། དེའི་ཉིན་བསྙེན་གནས་བསྲུང་བའི་
བསམ་པ་བརྗེད་དེ་གཟན་ཟོས་ན་ཡང་། སླར་ཡང་བླངས་པའི་སྡོམ་པ་དྲན་པས་གསལ་
འདེབས་པ་ཙམ་གྱི་ཕྱིར་དུ་བསྙེན་གནས་གཞན་ལ་ནོད་ཀྱང་ཆོག་ཅེས་པ་ནི། གཟན་ཟོས་
ནས་ཀྱང་ནོད་པར་བྱའོ། །ཞེས་པས་བསྟན་པ་ཡིན་པའི་ཕྱིར་ཏེ། དེའི་འགྲེལ་བཤད་རྒྱལ་
སྲས་མ་ལས། སྡོམ་པ་ནི་སློང་བར་བྱེད་པ་ཡང་དག་པར་ལེན་པར་ངེས་པའི་སེམས་དཔའ་
ཡིན་པའི་ཕྱིར། ཉི་མ་འཆར་བའི་ཚེ་ཁོ་ན་སྐྱེའོ། །གཟན་ཟོས་ནས་ནོད་པ་ནི་གསལ་བར་བྱ་
བའི་ཕྱིར་རོ། །ཞེས་གསལ་བར་བཤད་འདུག་པའི་ཕྱིར་རོ། །དེ་ལ་མཁས་པ་པཎ་ཤཱཀ་པ་



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད། །
ན་རེ། མཛོད་འགྲེལ་དེའི་དོན། ཚེས་བརྒྱད་ལ་རྟག་ཏུ་བསྙེན་གནས་ལ་གནས་པར་འོས་པ་
ཙམ་ལ་དགོངས་ཀྱི་ཆོ་གས་བླངས་པ་མ་ཡིན་ནོ། །ཞེས་ཁོ་བོས་བཤད་ཟིན་པ་མ་ཡིན་ནམ་
ཞེ་ན། དེ་ལྟར་བཤད་པ་དེ། འགྲེལ་བཤད་འདི་ལ་ཐུགས་བསམ་མ་བཅུག་པའི་སྐྱོན་ཡིན་ཏེ།
ཚེས་བརྒྱད་ཀྱི་ཉི་མ་འཆར་བའི་ཚེ་བསྙེན་གནས་ཀྱི་སྡོམ་པ་སྐྱེས་ཀྱང་། ཉི་མ་ཤར་ཟིན་ཚ་
བ་ཟོས་རྗེས་བསྙེན་གནས་ལེན་པ་ཞིག་འགྲེལ་བཤད་འདིས་བསྟན་པ་ལས། ཉི་མ་འཆར་
བའི་ཚེ་སྐྱེས་པའི་བསྙེན་གནས་སྡོམ་པ་དེ། སྔར་དུས་གཅིག་བླངས་པའི་ཆོ་ག་གཅིག་ལས་
མ་སྐྱེས་ན། སྔར་གྱི་དམ་བཅའ་དེ་ལས་སྐྱེས་པའམ། ཕྱིས་ཀྱི་ཆོ་ག་དེ་ལས་སྐྱེས་པ་གང་
རུང་དུ་ཁས་བླངས་དགོས་པས། མཁས་པའི་བཞད་གད་ཆེན་པོ་ཡིན་པའི་ཕྱིར་རོ། །
ཡང་གཞན་ལ་བརྗོད་པའི་རིགས་པའི་གནོད་བྱེད་དེ་ཡང་མི་འཇུག་སྟེ། ཚེས་གཅིག་
གི་ཉིན་དུས་བཟང་གསུམ་གྱི་བསྙེན་གནས་སྟབས་གཅིག་ཏུ་བླངས་པའི་ཚེ། ཚེས་གཅིག་
གི་ཉིན་བསྙེན་གནས་ཀྱི་སྡོམ་པ་མི་སྐྱེ་སྟེ། དེའི་ཉིན་དེ་བསྲུང་བར་ཁས་མ་བླངས་པའི་ཕྱིར།
འོན་ཀྱང་དེའི་ཉིན་ཆོ་ག་དེ་བླངས་པ་ལ་དགོས་པ་ཡོད་དེ། ཕྱིས་ཚེས་བརྒྱད་སོགས་དུས་
བཟང་སོ་སོ་ལ་བསྙེན་གནས་ཀྱི་སྡོམ་པ་སྐྱེ་བའི་ཆེད་ཡིན་པའི་ཕྱིར། ཕྱིས་ཀྱི་སྡོམ་པ་དེ་
ཆོས་ཉིད་ཀྱི་ཐོབ་པ་ཡང་མ་ཡིན་ཏེ། སྔར་ཚེས་གཅིག་གི་ཆོ་ག་དེ་ལ་ལྟོས་པའི་ཕྱིར་རོ། །
གཞན་ཡང་རྣམ་གསལ་གྱི་དཔེར་བརྗོད་པར་བྱ་སྟེ། ཆོས་སྦྱིན་མ་ཕྲིན་གྱི་བསྙེན་རྫོགས་
བྱེད་པའི་ཚེ། དགེ་འདུན་སྡེ་གཉིས་ཀྱི་ཨུཏྤལ་མདོག་ཅན་གྱི་གམ་དུ་གསོལ་བཞིའི་ཆོ་ག་
བྱས་པའི་ཚེ། ཆོས་སྦྱིན་མའི་རྒྱུད་ལ་བསྙེན་རྫོགས་སྡོམ་པ་སྐྱེས་སམ་མ་སྐྱེས། སྐྱེས་ན་
བསྒྲུབ་བྱ་མེད་པའི་སྡོམ་པ་སྐྱེ་བ་བཞད་གད་ཡིན་ཞིང་། མ་སྐྱེས་ན་ཆོ་ག་དེ་བྱས་པ་ལ་
དགོས་པ་མེད་པར་ཐལ། དེ་བྱས་པའི་ཚེ་སྡོམ་པ་སྐྱེ་རྒྱུ་མ་བྱུང་བའི་ཕྱིར། འཁོར་གསུམ་ཨེ་
དྲན། གཉིས་པ་མཛོད་འགྲེལ་གྱི་དོན་མིན་ཞེས་པའི་སྐབས་སུ། མཛོད་འགྲེལ་ད། ཕྱོགས་
སྔའི་འདོད་པ་ལ་གནོད་བྱེད་དུ་སོང་བ་ཡིན་གསུངས་པ་ལའང་བརྟག་སྟེ། ཕྱོགས་སྔ་མས།



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
སྔར་དུས་གཅིག་ལེན་པའི་ཆོ་ག་བྱས་ནས་ཕྱིས་ཚེས་བརྒྱད་སོགས་ལ་གཏན་ནས་བླངས་དུ་
མི་འདོད་པར་ཁས་བླངས་ན། ཁྱེད་བདེན་ཡང་། ཕྱིས་བླང་བའི་ཡུལ་རྙེད་ན་བླངས་ཀྱང་སྐྱོན་
མེད་ལ། མ་བླངས་ཀྱང་བསྲུངས་པས་ཆོག་ཅེས་ཁས་བླངས་པས་གནོད་བྱེད་མེད་པའི་
ཕྱིར་རོ། །
གསུམ་པ་བདག་ཉིད་ཆེན་པོ་འདིའི་དགོངས་པ་མིན་གསུངས་པ་ལ་ཡང་བརྟག་པར་
བྱ་སྟེ། གཞུང་ལས། མདོ་སྡེ་པ་ཡི་ལུགས་བཞིན་དུ། །ཇི་ལྟར་འདོད་ཚེ་ལེན་ན་ཡང་། །ཞེས་
པ་ཙམ་ལས་དགག་པ་མ་མཛད་པའི་ཕྱིར་དང་། དེའི་རང་མཆན་ལས་ཀྱང་། མདོ་སྡེ་པ་ཡན་
ཆད་སློབ་དཔོན་ལ་ལན་གཅིག་བླངས་ཏེ། ཕྱིས་ནམ་འདོད་པ་ན་བསྲུངས་པས་ཆོག་ཅེས་
ཟེར་ཏེ། སྤོང་བའི་སེམས་ནི་ཐོབ་པ་ལ། །ཚུལ་ཁྲིམས་ཕ་རོལ་ཕྱིན་པར་བཤད། །ཅེས་
གསུངས་པས་སོ། །ཞེས་བཤད་པའི་ཕྱིར་དང༌། ཁྱད་པར་ཇི་ལྟར་འདོད་ཚེ་ལེན་པའི་ཆོ་
གའི་རྣམ་གཞག །ཇོ་བོའི་ཕྱག་ལེན་གྱི་རྒྱུན། ཞང་ཞུང་པ་རྒྱལ་བ་ཤེས་རབ་ཀྱིས་འདུལ་བ་
ཀུན་སྤྱོད་དུ་བཀོད་པ་ལྟར། སེ་སྟོན་འཇིགས་མེད་གྲགས་པས་བཤད་ཅིང་། འཕགས་པ་
རིན་པོ་ཆེས་དེའི་ཆོ་ག་ཞིབ་པར་བཀོད་ནས། འདི་མདོ་སྡེ་པའི་ལུགས་ཡིན་པས། ནམ་
བསྲུང་བའི་ཉིན་པར་བླངས་མི་དགོས། ནམ་འདོད་པའི་ཚེ་ཞེས་སྨོས་པས་ཉ་དང་གནམ་
སྟོང་ལ་སོགས་པའི་དུས་ཐམས་ཅད་ངེས་པར་འགྱུར་ཞེས་བཤད་པའི་ཕྱིར། འོན་ཀྱང་ཞང་
ཞུང་པ་དང་འཕགས་པ་རིན་པོ་ཆེ་སོགས་ཀྱིས་འདི་མདོ་སྡེ་པའི་ལུགས་ཁོ་ནར་མཛད་ནས།
ཆོ་ག་ལ་བྱེ་སྨྲ་བའི་འདྲེས་ཤོར་བར་སྣང་སྟེ། སྐྱབས་འགྲོ་རྩོམ་བྱེད་དུ་བྱས་ནས་ཁས་ལེན་
ལན་གསུམ་བསླབ་བྱ་ལན་གཅིག་བརྗོད་པ་འཇུག་ཆོག་ཏུ་མཛད་འདུག་པའི་ཕྱིར་རོ། །འོ་
ན་མཛོད་འགྲེལ་དེ་ནི། བྱེ་སྨྲ་བའི་དམིགས་བསལ་འཆད་པའི་གཞུང་ཡིན་གྱི། མདོ་སྡེ་པའི་
གཞུང་མ་ཡིན་ནོ་ཞེས་བཤད་ཟིན་པ་མ་ཡིན་ནམ་ཞེ་ན། ཁོ་བོ་ཅག་ནི། མཛོད་འགྲེལ་འདི་
ལྟར་ན། ཆོ་ག་དེ་ལྟ་བུ་གཙོ་བོར་མདོ་སྡེ་པའི་ལུགས་ཡིན་ཡང་། བྱེ་མདོ་གཉིས་ཐུན་མོང་དུ་



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
ཁས་བླངས་ཀྱང་སྐྱོན་མེད་དམ་སྙམ་ལ། དྲིས་ལན་འཁྲུལ་སྤོང་ལས་ནི། སྤྱིར་བཏང་བྱེ་སྨྲ་
བའི་ལུགས་ཡིན་ཡང་། དམིགས་བསལ་མདོ་སྡེ་པ་ཁོ་ནའི་ལུགས་ཡིན་ཏེ། འགྲེལ་བཤད་
ལས། སྡོམ་པ་སེམས་པར་བཤད་པའི་ཕྱིར་གསུངས་ཏེ་བརྟག་པར་བྱའོ། །
གཉིས་པ་ཁྱེད་རང་གི་ལུགས་འཇོག་ཚུལ་ཡང་མི་འཐད་དེ། འདིའི་ཕྱོགས་སྔ་མས་
མདོ་སྡེ་པས་ཞག་ལྔའི་མཐའ་ཅན་གྱི་བསྙེན་གནས་ཁས་བླངས་པས་ཕྱོགས་སྔ་མ་དེང་
འབྲེལ་བའི་ཕྱིར་དང་། ཁྱད་པར་མདོ་སྡེ་པས་དེ་ལྟར་ཁས་བླངས་ན། མདོ་སྡེ་པའི་ལུགས་
ལ་ཇི་སྲིད་འཚོའི་བར་དུ་བསྙེན་གནས་སྡོམ་པ་ཆོ་གས་བླངས་ཀྱང་སྐྱེ་བ་གཅིག་ཡོད་པར་
ཐལ། དེ་སྐྱེ་བ་རིགས་པས་གནོད་བྱེད་མེད་པ་གང་ཞིག །ཞག་ལྔའི་མཐའ་ཅན་དུ་བསྙེན་
གནས་སྡོམ་པ་སྐྱེ་བ་ལ་རིག་པས་གནོད་བྱེད་མེད་ན། ཞག་ལྔའི་མཐའ་ཅན་དུ་བླངས་པའི་
དགེ་བསྙེན་སྡོམ་པ་ཡོད་དགོས་པའི་ཕྱིར། ལེགས་པར་སོམས་ཤིག་གོ །
གཉིས་པོ་འཆོལ་བའི་ལག་ལེན་དགག་པ་ལ། བཀའ་གདམས་པ་ལ་ལ་བསྙེན་
གནས་བསྲུངས་པའི་ཉིན་ཆང་ལྟ་བུ་འཐུང་བའི་ཚེ་རང་གི་བསྙེན་གནས་གཞན་ལ་འཆོལ་
བ་ཐོས་མོད་དེ་མི་འཐད་དེ། འདི་འདྲ་བཀའ་བསྟན་བཅོས་གང་ནས་ཀྱང་བཤད་པ་མེད་
པའི་ཕྱིར། གསུམ་པ་ལྷ་སྒོམ་གྱི་ལག་ལེན་དགག་པ་ནི། བཀའ་གདམས་པ་ཁ་ཅིག་བསྙེན་
གནས་འབོགས་པའི་ཚེ། ཉ་དང་གནམ་སྟོང་ཚེས་བརྒྱད་གསུམ་ལ། སྣང་བ་མཐའ་ཡས་
སྨན་བླ་ཤཱཀ་ཐུབ་ལྟ་བུའི་སྒོམ་བཟླས་ཐ་དད་པ་རེ་བྱེད་དགོས་ཏེ། དེ་ལྟར་མ་བྱས་ན་བསྙེན་
གནས་བསྲུང་དུ་མི་འདོད་པའི་ཕྱིར་ཞེས་ཟེར། འདི་ཡང་རེ་ཞིག་བརྟག་པར་བྱ་སྟེ། སོ་སོ་
ཐར་པ་སྟེ་ཉན་ཐོས་འདུལ་བའི་ལུགས་ཀྱི་བསྙེན་གནས་ཆོས་ཅན། ཁྱོད་འབོགས་པའི་ཡན་
ལག་ཏུ་ལྷ་སྒོམ་བཟླས་ངེས་པར་དགོས་པ་མ་ཡིན་ཏེ། ཁྱོད་གཙོ་བོར་ཉན་ཐོས་གཞུང་
ལུགས་ནས་བཤད་པའི་སྡོམ་པ་ཡིན་པ་གང་ཞིག །ཡི་དམ་ལྷའི་སྒོམ་བཟླས་ནི་གསང་
སྔགས་པའི་གདམས་ངག་ཡིན་པས། ཉན་ཐོས་ཀྱི་གཞུང་ལུགས་ནས་བཤད་པ་མེད་པའི་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ཕྱིར། དེ་ཆོས་ཅན། འོན་ཀྱང་ཁྱོད་བསྲུང་བའི་ཉིན་ལྷ་སྒོམ་བཟླས་གཏན་ནས་མི་རུང་བ་
མིན་ཏེ། ཁྱོད་བསྲུང་བའི་གང་ཟག་གསང་སྔགས་ལུགས་ཀྱི་ཉམས་ལེན་བྱེད་པ་ཞིག་
ཡིན་ན། ཡི་དམ་གྱི་ལྷ་སྒོམ་པའི་ངང་ནས་བསྲུང་ན་བསོད་ནམས་ཆེ་བ་ཡིན་པའི་ཕྱིར།
འདིར་པཎ་ཤཱཀ་པས། དྲི་བ་གསུམ་མཛད་པའི་དང་པོ་བཏང་སྙོམས་སུ་བཞག་ནས། །
གཉིས་པ་ནི། རྣམ་རྒྱལ་དོན་ཞགས་ལ་སོགས་པའི། །ཆོ་ག་བྱེད་པའི་དགེ་ཚུལ་
དང༌། །དགེ་སློང་དག་གིས་གསོ་སྦྱོང་ནི། །རང་གིས་བླངས་པའི་དགོས་པ་ཅི། །ཞེས་དྲིས་
ནས། བོད་འདིར་རྣམ་རྒྱལ་ལ་སོགས་པའི་ཆོ་ག་མཛད་པའི་ཚེ། དགེ་སློང་དང་དགེ་ཚུལ་
རྣམས་ཀྱིས་ཀྱང་། གསོ་སྦྱོང་གི་སྡོམ་པ་ལེན་པར་མཛད་པ་ནི་མི་འཐད་དེ། དྲི་མེད་ཀྱི་ཆོ་ག་
དང་། སྨན་བླའི་མདོ་ཆོག་སོགས་ལས། ཁྱིམ་པ་ཡིན་ན། བསྙེན་གནས་ཀྱི་ཁྲིམས་བཟུང་
ཞེས་བཤད་ཀྱི། རབ་ཏུ་བྱུང་བས་བསྙེན་གནས་ཀྱི་སྡོམ་པ་ལེན་པར་མ་བཤད་པའི་ཕྱིར།
ཞེས་བཤད་ཅིང་། དྲི་བ་གསུམ་པ། དགེ་བསྙེན་བཟང་པོས་བསྙེན་གནས་ནི། །ཡོངས་སུ་
རྫོགས་པར་ནོད་པའི་ཚེ། །གནད་བཅོས་པ་ཡི་ཚིག་དེ་ཡིས། །སྔར་གྱི་སྡོམ་པ་མི་འཇིག་
གམོ། །ཞེས་དྲིས་ནས། ཡོངས་རྫོགས་དགེ་བསྙེན་གྱིས་ཀྱང་བསྙེན་གནས་ཡན་ལག་
བརྒྱད་ཚང་བར་བླང་དུ་མི་རུང་སྟེ། རྩ་བ་བཞི་ཇི་སྲིད་འཚོའི་བར་དུ་སྤོང་བའི་སྡོམ་པ་ཡོད་
བཞིན། རྩ་བ་བཞི་ཉིན་གཅིག་ཏུ་བསྲུངས་པར་ཁས་བླངས་པ་ལ་དགོས་པ་མེད་པའི་ཕྱིར་
དང་། དེ་ལྟར་བླངས་ན་སྡོམ་པ་སྔ་མ་འཇིག་པའི་རྒྱུར་འགྱུར་བའི་ཕྱིར། དཔེར་ན་དགེ་སློང་
གིས་དགེ་ཚུལ་དུ་ཁས་བླངས་ན་དགེ་སློང་སྡོམ་པའི་གཏོང་རྒྱུར་བཤད་པ་བཞིན་ནོ། །ཞེས་
བཤད་དོ། །
འདི་ཡང་དོགས་དཔྱོད་དགོས་རྒྱུར་སྣང་བས་ཅུང་ཟད་དཔྱད་ན། འོ་ན་ཁྱེད་རང་གིས་
ཁྱིམ་པའི་གསོ་སྦྱོང་དང་། བསྙེན་གནས་ཀྱི་སྡོམ་པ་ལ་མུ་བཞིར་བཤད་ཅིང་། བསྙེན་
གནས་ཀྱི་སྡོམ་པ་ཡིན་ལ་གསོ་སྦྱོང་མ་ཡིན་པ་ནི། དགེ་བསྙེན་གྱི་སྡོམ་པ་དང་མི་ལྡན་པས་
44



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
བླངས་པའི་བསྙེན་གནས་ཀྱི་སྡོམ་པ་ལྟ་བུ། གསོ་སྦྱོང་ཡིན་ལ་བསྙེན་གནས་ཀྱི་སྡོམ་པ་མ་
ཡིན་པ་ནི། ཡོངས་རྫོགས་དགེ་བསྙེན་གྱིས་ཉིན་ཞག་གཅིག་པའི་གསོ་སྦྱོང་གཞན་ལ་མ་
ལྟོས་པར་རང་གིས་བླངས་པ་ལྟ་བུ། གཉིས་ཀ་མ་ཡིན་པ་ནི། ཡོངས་རྫོགས་དགེ་བསྙེན་ ་
གྱིས་ཉིན་ཞག་གཅིག་པའི་གསོ་སྦྱོངས་བླངས་པ་ལྟ་བུ། གཉིས་ཀ་ཡིན་པ་ནི། ཉིན་ཞག་
ཕྱེད་པའི་བསྙེན་གནས་ལྟ་བུའོ། །ཞེས་བཤད་པ་དེ་ཐུགས་ལ་ཨེ་གསལ། དེ་ཐུགས་ལ་
གསལ་ན། ཉིན་ཞག་གཅིག་པའི་བསྙེན་གནས་ཀྱི་སྡོམ་པ་བླངས་མ་ཐག་པའི་ཡོངས་
རྫོགས་དགེ་བསྙེན་ཆོས་ཅན། ཁྱོད་ཀྱི་རྩ་བཞི་ཇི་སྲིད་འཚོའི་བར་དུ་སྤོང་བའི་སྡོམ་པ་དེ་
གཏོང་བར་ཐལ། ཁྱོད་དེ་ལྟ་བུའི་སྡོམ་པ་ཡོད་བཞིན་དུ། རྩ་བ་བཞི་ཉིན་ཞག་གཅིག་གི་
མཐའ་ཅན་དུ་སྤོང་བའི་སྡོམ་པ་ཁས་བླངས་མ་ཐག་པ་ཡིན་པ་གང་ཞིག །དེ་དེའི་གཏོང་རྒྱུ་
ཡིན་པའི་ཕྱིར། འཁོར་གསུམ་ཨེ་དྲན། དེ་ལ་མཁས་པ་ན་རེ། ཡོངས་རྫོགས་དགེ་བསྙེན་
དེས་བསྙེན་པར་ཁས་བླངས་ནས་ཡན་ལག་ལྷག་མ་བསྲུངས་པ་ཙམ་གྱིས་གསོ་སྦྱོང་ལ་
གནས་པར་འགྱུར་རོ། །ཞེས་ཁས་བླངས་ཀྱིས། བསྙེན་གནས་ཡན་ལག་བརྒྱད་ཚང་བར་
ནོད་པར་ཁས་མ་བླངས་པས་སྐྱོན་མེད་ཅེ་ན། ཤིན་ཏུ་ཡང་མི་རིགས་ཏེ། མཛོད་འགྲེལ་
ལས། ཡན་ལག་བརྒྱད་ཚང་བར་ནོད་པར་བྱའི། མ་ཚང་བར་ནི་མ་ཡིན་ནོ། །ཞེས་བཤད་
པས། མཛོད་འགྲེལ་ལས། ཡན་ལག་བརྒྱད་ཚང་བར་མ་ནོད་པའི་བསྙེན་གནས་སྡོམ་པ།
མཁས་པ་བདེ་བའི་དགའ་སྟོན་ཡིན་པའི་ཕྱིར་དང༌། དགེ་ཚུལ་གྱིས་བསྙེན་གནས་པར་
ཁས་བླངས་ན་དགེ་ཚུལ་སྡོམ་པའི་གཏོང་རྒྱུར་འགྱུར་ན། ཡོངས་རྫོགས་དགེ་བསྙེན་གྱིས་
བསྙེན་གནས་པར་ཁས་བླངས་ན་དགེ་བསྙེན་སྡོམ་པའི་གཏོང་རྒྱུར་འགྱུར་བར་མཚུངས་
པའི་ཕྱིར་རོ། །
ཁྱད་པར་རབ་ཏུ་བྱུང་བས་བསྙེན་གནས་སྡོམ་པ་ལེན་དུ་རུང་བར་ལུང་ལས་གསལ་
བར་བཤད་དེ། དོན་ཡོད་ཞགས་པའི་ཆོ་ག་ཞིབ་མོ་ལས། བཅོམ་ལྡན་འདས་གང་ཡང་
45



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
རིགས་ཀྱི་བུའམ་རིགས་ཀྱི་བུ་མོའམ། དགེ་སློང་ཕའམ་དགེ་སློང་མའམ། དགེ་བསྙེན་
ཕའམ་དགེ་བསྙེན་མའམ། དེ་ལས་གཞན་པའི་སེམས་ཅན་གང་ཡང་རུང་བས། དོན་ཡོད་
ཞགས་པའི་སྙིང་པོའི་ཆེད་དུ་ཡར་ངོའི་ཚེས་བརྒྱད་ལ་སྨྱུང་བར་གནས་པར་བགྱིས་ཏེ།
གཞན་མི་སྨྲ་བར་དོན་ཡོད་ཞགས་པའི་སྙིང་པོ་ལན་བདུན་བཟླས་བརྗོད་བགྱིས་ན། བཅོམ་
ལྡན་འདས་དེས་ཚེ་འདི་ཉིད་ལ་ཕན་ཡོན་ཉི་ཤུ་རྩ་གཅིག་ཐོབ་པར་འགྱུར་ཏེ། ཞེས་བཤད་
པའི་ཕྱིར། གལ་ཏེ་བསྙེན་གནས་དང་སྨྱུང་གནས་དོན་མི་གཅིག་གོ་ཞེ་ན་ཡང་། རྗེ་བཙུན་
ཆེན་པོས། དེའི་གཟུངས་ཆོག་ལས། དེ་ལྟར་མཆོད་པོའམ་གཏོར་མའི་རྗེས་ལ། འཕགས་
པའི་རྗེས་སུ་བཟླས་པ་བྱེད་པར་བསམ་ཞིང་། རང་གི་གསོ་སྦྱོང་གི་ཚིག་ལན་གསུམ་
བརྗོད་ལ། བདག་སྡོམ་པ་དང་ལྡན་པར་བྱའོ། །འདི་ནི་རབ་ཏུ་བྱུང་བའི་ཕྱོགས་ལའང་བྱ་
དགོས་ཏེ། སེམས་ཅན་ཐམས་ཅད་ལ་ཕན་པར་བྱ་བའི་ཕྱིར་དང་། ཞེས་བྱ་བ་ལ་སོགས་པ་
ཐེག་པ་ཆེན་པོའི་ལུགས་ཡིན་པའི་ཕྱིར་རོ། །ཞེས་བཤད་པ་འདི་ལ་ལན་གྱིས་ཟློག་པར་མི་
ནུས་པའི་ཕྱིར་རོ། །གལ་ཏེ་དེ་ལའང་ཐུགས་ཡིད་མི་ཆེས་ན། སྨན་བླའི་མདོ་ཆོག་ལས།
འཇམ་དཔལ་གཞན་ཡང་འཁོར་གྱི་དགེ་སློང་དང་དགེ་སློང་མ་དང་། དགེ་བསྙེན་དང་དགེ་
བསྙེན་མ་དག་དང༌། གཞན་ཡང་དད་པའི་རིགས་ཀྱི་བུའམ་རིགས་ཀྱི་བུ་མོ་གང་དག །
ཡན་ལག་བརྒྱད་དང་ལྡན་པའི་བསྙེན་གནས་ལ་ཉེ་བར་གནས་ཏེ། ལོ་གཅིག་གམ་ཟླ་བ་
གསུམ་དུ་བསླབ་པའི་གཞི་རྣམས་འཛིན་ཅིང་། ཞེས་བཤད་པ་འདི་ལ་ཐུགས་ཡིད་ཆེས་
དགོས་པའི་ཕྱིར་རོ། །འདིར་ལོ་ཟླའི་བར་དུ་བསྙེན་གནས་བསྲུང་བར་བཤད་པ་ནི། མཛོད་
འགྲེལ་ལས། ཟླ་བ་ཕྱེད་ལ་སོགས་པ་ནི་ཉིན་ཞག་ཟླས་པའོ། །ཞེས་པ་ལྟར་ཉིན་རེ་བཞིན་
ལོ་གཅིག་ཏུ་བླངས་པ་ལ་འཇོག་དགོས་པའི་ཕྱིར། །
གཉིས་པ་ཐེག་ཆེན་ལུགས་ཀྱི་སོ་ཐར་བཤད་པ་ལ་གསུམ། དང་པོ་ཐོབ་བྱེད་ཆོ་ག་
འཁྲུལ་མེད་བཤད། བར་དུ་བསྲུང་བྱའི་བསླབ་བྱ་འཁྲུལ་མེད་བཤད། ཐ་མར་གཏོང་རྒྱུའི་



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
གཏོང་ཚུལ་འཁྲུལ་མེད་བཤད་པའོ། །དང་པོ་ལ་གཉིས། ཐུན་མོང་མ་ཡིན་ཆོ་གའི་རྣམ་
གྲངས་བཤད། ཐུན་མོང་ཆོ་གའི་ལག་ལེན་གནད་དུ་བསྟན་པའོ། །དང་པོ་ནི། ཉན་ཐོས་
ཐེག་ཆེན་ལུགས་གཉིས་ཡོད། །ཅེས་པ་ལ་འཕྲོས་ནས། ཐེག་ཆེན་ལུགས་ཀྱི་སོར་ཐར་གྱི་
རྣམ་གཞག་ཇི་ལྟར་ཞེ་ན། ཉན་ཐོས་ལུགས་ཀྱི་སོ་ཐར་བཤད་ཟིན་པས། ཐེག་པ་ཆེན་པོའི་
སྡེ་སྣོད་ལས་འབྱུང་བའི་སོ་སོར་ཐར་པ་བཤད་ཀྱིས་ཉོན། ཞེས་གདམས་པ་ཆོས་ཅན།
དགོས་པ་ཡོད་དེ། ཐོབ་བྱེད། བསླབ་བྱ། གཏོང་ཚུལ་གསུམ་གྱི་སྒོ་ནས་འཁྲུལ་མེད་དུ་
འཆད་པའི་ཆེད་ཡིན་པའི་ཕྱིར། འོ་ན་ཐེག་ཆེན་སོ་ཐར་འབོགས་བྱེད་ཀྱི་ཆོ་ག་ཇི་ལྟ་བུ་ཞེ་ན།
ཉན་ཐོས་གཞུང་ལ་མ་ལྟོས་པར། །བྱང་ཆུབ་སེམས་དཔའ་ཉིད་ལ་ཡང་། །སོ་སོ་ཐར་པ་
འབོགས་པའི་ཆོ་ག་འགའ་ཞིག་ཡོད་མོད་ཀྱི། ཐམས་ཅད་ད་ལྟར་ལག་ལེན་ལ་བྱར་མི་
རུང་སྟེ། གཏན་ལ་དབབ་པ་བསྡུ་བ་ལས། དགེ་སློང་མ་གཏོགས་པའི་སོར་སྡོམ་རང་གིས་
ལེན་པར་བཤད་པ་ལྟ་བུ། ཐེག་ཆེན་ཐུན་མོང་མ་ཡིན་པའི་ལུགས་ཀྱི་ཆོ་ག་ཕལ་ཆེར་ད་ལྟ་
ནུབ་ནས་མེད་པའི་ཕྱིར། ཕལ་ཆེར་ནུབ་ཅེས་པ་ལས་འཕྲོས་ནས། ཐུན་མོང་མ་ཡིན་པའི་
ཆོ་ག་མ་ནུབ་པ་ཅུང་ཟད་ཀྱང་ཡོད་དེ། བྱ་རྒྱུད་ནས་བཤད་པའི་གསོ་སྦྱོང་རང་གིས་བླངས་
པའི་ཆོ་ག་དང་སོགས་སྒྲས་བསྡུས་པ། དབུ་མའི་ལུགས་ཀྱི་སེམས་བསྐྱེད་ཀྱི་སྔོན་དུ་ཐུན་
མོང་མ་ཡིན་པའི་སྐྱབས་འགྲོའི་སྡོམ་པ་འབོགས་པའི་ཆོ་ག་ལྟ་བུ་འགའ་ཞིག་ཡོད་པའི་
ཕྱིར་རོ། །གཞན་ཡང་ཐེག་ཆེན་ཐུན་མོང་མ་ཡིན་པའི་གཞུང་དཀོན་བརྩེགས་ལེའུའི་ནང་
ཚན་དྲག་ཤུལ་ཅན་གྱིས་ཞུས་པའི་མདོ་ལས། ཁྱིམ་པའི་ཆ་ལུགས་ཅན་གྱི་རྒྱལ་སྲས་བྱམས་
པ་དང་། འཇམ་དབྱངས་ལ་སོགས་པ་བདག་ཉིད་ཆེན་པོ་འགའ་ཞིག་གིས། མཁན་པོ་
མཛད་ནས་རང་བཞིན་ཁྱིམ་པའི་ཆ་ལུགས་ཅན་གྱི་དགུ་སྟོང་དང་བདུན་སྟོང་ལ་སོགས་པའི་
འགྲོ་བ་མང་པོ་བསྙེན་པར་རྫོགས་པར་མཛད་དོ། །ཞེས་པའི་ཚིག་འབྲུ་ཙམ་ཞིག་གསུངས་
མོད་ཀྱི། འོན་ཀྱང་དེ་འདྲའི་ལག་ལེན་དེང་སང་བྱར་མི་རུང་སྟེ། དེའི་ཆོ་ག་སྦྱོར་དངོས་རྗེས་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
གསུམ་ཚང་བ་མདོ་ལས་བཤད་པ་ས་པཎ་ངས་མ་མཐོང་བ་ལྟར་བཤད་པའང་མེད་པའི་
ཕྱིར་རོ། །དེས་ན་ཁྱིམ་པའི་ཆ་ལུགས་ཅན་གྱིས་མཁན་པོ་མཛད་ནས་ཁྱིམ་པའི་ཆ་ལུགས་
ཅན་གྱི་བསྒྲུབ་བྱ་ལ་བསྙེན་པར་རྫོགས་ཚུལ་འདི་འདྲ་ཆོས་ཅན། སོ་སོའི་སྐྱེ་བོའི་མཁན་
པོས། སོ་སྐྱེའི་བསྒྲུབ་བྱ་ལ་བྱར་མི་རུང་སྟེ། འཕགས་པའི་མཁན་པོ་དང་འཕགས་པའི་
བསྒྲུབ་བྱ་རྣམས་ཀྱི་ཐུན་མོང་མ་ཡིན་པའི་སྤྱོད་ཡུལ་ཡིན་པའི་ཕྱིར་ཏེ། སྔོན་གྱི་ཐེག་ཆེན་
ཐུན་མོང་མ་ཡིན་པའི་གདུལ་བྱ་འཕགས་པའི་གང་ཟག་ལ་བསྙེན་པར་རྫོགས་པའི་ཆོ་ག་སྟེ་
ཐབས་ཙམ་ཡིན་པའི་ཕྱིར་རོ། །དེས་ན་རབ་བྱུང་མིན་ལ་མཁན་པོ་མེད་ཅེས་པ་ནི། ཉན་
ཐོས་དང་ཐུན་མོང་བ་གཞིར་བཞག་ལ་འཆད་དགོས་ཏེ། གཞན་དུ་ན་གཞུང་འདིས་གནོད་
པའི་ཕྱིར་རོ། །དེ་ལྟར་ན་འདིར་སྐབས་ཀྱི་བསྙེན་རྫོགས་ཀྱི་སྡོམ་པ་དང་། ཙན་དན་སྤོས་ཀྱི་
ངད་ལྡན་པའི། །ཞེས་སོགས་ཀྱིས་སྐབས་ཀྱི་དགེ་སློང་གི་སྡོམ་པ་རྣམས་ནི། སྔོན་ཆོག་ལ་
བརྟེན་ནས་མ་ཡིན་ཏེ། དེ་འབོགས་བྱེད་ཀྱི་སྦྱོར་དངོས་རྗེས་གསུམ་ཚང་བའི་སྔོན་ཆོག་
མཚན་ཉིད་པ་བཤད་པ་མེད་པའི་ཕྱིར་རོ། །གཉིས་པ་ད་ལྟར། ཆོ་གའི་ལག་ལེན་འཆད་
པ་ལ། འོ་ན་ཐེག་ཆེན་ཐུན་མོང་མ་ཡིན་པའི་སྡེ་སྣོད་ལས་བཤད་པའི་སོ་ཐར་འབོགས་པའི་
ལག་ལེན་ཕལ་ཆེར་ད་ལྟ་བྱར་མི་རུང་ན། ད་ལྟ་ཐེག་ཆེན་སོ་ཐར་འབོགས་པོའི་ཆོ་ག་ཇི་
ལྟར་བྱ་སྙམ་ན། ཐེག་ཆེན་མདོ་ནས་བཤད་པའི་ཆོ་ག་བྱར་མི་རུང་བ་དེས་ན། ད་ལྟའི་ཐེག་
ཆེན་སོ་ཐར་འབོགས་པའི་ཆོ་ག་འདི་ཆོས་ཅན། ཁྱོད་བྱེད་པའི་ཚུལ་ཡོད་དེ། བསམ་པ་ཐེག་
ཆེན་སེམས་བསྐྱེད་དེ། གཞན་དོན་དུ་སངས་རྒྱས་འཐོབ་འདོད་ཀྱིས་ཟིན་པའི་སྒོ་ནས།
སྦྱོར་དངོས་རྗེས་གསུམ་གྱི་ཆོ་ག་ཉན་ཐོས་ལུགས་བཞིན་དུ་གྱིས་ཤིག་སྟེ་བྱེད་དགོས་པའི་
ཕྱིར། དེ་ལྟར་བྱས་པའི་སོ་སོ་ཐར་པ་རིགས་བརྒྱད་པོ་ཆོས་ཅན། ཁྱོད་བྱང་སེམས་སོ་སོ་
ཐར་པར་འགྱུར་ཏེ། ཀུན་སློང་ཐེག་ཆེན་སེམས་བསྐྱེད་ཀྱིས་ཟིན་པའི་སོར་སྡོམ་ཡིན་པའི་
ཕྱིར།
A8



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
གཉིས་པ་བསླབ་བྱ་འཆད་པ་ལ། ཐོག་མར་འབོགས་བྱེད་ཀྱི་ཆོ་ག་ཤེས་པ་དེས་ན།
བྱང་ཆུབ་སེམས་དཔའི་སོ་སོར་ཐར་པའི་བསླབ་བྱའི་ཁྱད་པར་འགའ་ཞིག་བཤད་ཀྱིས་
ཉོན་ཅེས་གདམས་པ་ཆོས་ཅན། དགོས་པ་ཡོད་དེ། ཐུན་མོང་དང་ཐུན་མོང་མ་ཡིན་པའི་
རྣམ་དབྱེ་མ་འདྲེས་པར་བྱེད་ཚུལ་ཡོད་དེ། སྤྱིར་ལྟུང་བ་ལ་རང་བཞིན་གྱི་ཁ་ན་མ་ཐོ་བའི་
སྟེང་དུ་བཅས་པ། འདོད་ཡོན་གྱི་སྟེང་དུ་བཅས་པ། ལུས་ངག་གི་སྤྱོད་པའི་སྟེང་དུ་བཅས་པ་
གསུམ་ཡོད་པ་ལས། འདི་དག་ནི་མི་དགེ་བའི་ཕྱོགས་རང་བཞིན་གྱི་ཁ་ན་མ་ཐོ་བ་མི་དགེ་
བ་བཅུ་པོ་ཕལ་ཆེར་ཉན་ཐོས་ལུགས་བཞིན་བསྲུངས། འདོད་ཡོན་ལ་ཆགས་སོགས་ཉོན་
མོངས་པས་དབེན་པའི་བཅས་ལྟུང་འགའ་ཞིག་བྱང་ཆུབ་སེམས་དཔའི་ལུགས་བཞིན་དུ་
བསྲུངས། འཇིག་རྟེན་མ་དད་གྱུར་པའི་ལུས་ངག་གི་སྤྱོད་པའི་ཆ་གཉིས་ཀ་མཐུན་པ་རྣམས་
ཐུན་མོང་དུ་བཤད་པས་བསྲུངས་པའི་ཕྱིར། འཇིག་རྟེན་པ་བསྟན་པ་ལ་འཇུག་པའི་རྒྱུར་
འགྱུར་ན་ལུས་ངག་གི་སྤྱོད་པ་ཉན་ཐོས་སོ་ཐར་ལ་བཀག་ཀྱང་། ཐེག་ཆེན་སོ་སོར་ཐར་པ་
ལ་གནང་བ་ལྟར་བྱེད་དགོས་པའི་ཕྱིར། དེ་ལ་དང་པོ་རང་བཞིན་གྱི་ཁ་ན་མ་ཐོ་བ་ཕལ་ཆེར་
ཉན་ཐོས་ལུགས་བཞིན་བསྲུངས་ཞེས་སྨོས་པ་དེ་ཆོས་ཅན། ཁྱོད་ལ་རྣམ་བཅད་ཀྱི་དགོས་
པ་ཡོད་དེ། ཉན་ཐོས་དགེ་སློང་ལ་རང་བཞིན་གྱི་ཁ་ན་མ་ཐོ་བ་གནང་བ་མི་སྲིད་དོ། །ཞེས་
ཤེས་པར་བྱ་བའི་ཆེད་ཡིན་པའི་ཕྱིར། ཡོངས་གཅོད་ཀྱི་དགོས་པ་ཡོད་དེ། ཕ་རོལ་ཏུ་ཕྱིན་
པའི་དགེ་སློང་ལ་ཡིད་ཀྱི་ཉེས་སྤྱོད་གསུམ་གནང་བ་མི་སྲིད་ཀྱང་། ལུས་ངག་གི་ཉེས་སྤྱོད་
བདུན་གཞན་དོན་དུ་གནང་བ་ཡོད་པས། གཞན་དོན་དུ་སྲོག་གཅོད་པ་སོགས་བྱ་དགོས་པ་
སྲིད་པའི་ཕྱིར། ཟུར་གཉིས་པ་བཅས་ལྟུང་འགའ་ཞིག་བྱང་ཆུབ་སེམས་དཔའི་ལུགས་
བཞིན་དུ་བསྲུང་ཞེས་སྨོས་པ་ཆོས་ཅན། ཁྱོད་ལ་རྣམ་བཅད་ཀྱི་དགོས་པ་ཡོད་དེ། ཉན་ཐོས་
དགེ་སློང་གིས་འདོད་ཡོན་ལ་ཅི་དགར་ལོངས་སྤྱད་དུ་མི་རུང་ཞེས་བསྟན་པའི་ཆེད་ཡིན་
པའི་ཕྱིར། ཡོངས་གཅོད་ཀྱི་དགོས་པ་ཡོད་དེ། ཐེག་ཆེན་དགེ་སློང་དེས། འདོད་ཡོན་ལྔ་ལ་
་
49
།



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ཆགས་སོགས་ཉོན་མོངས་དང་རང་འདོད་ཀྱིས་འཁྲི་བ་མེད་ན་ཅི་དགར་ལོངས་སྤྱོད་དུ་རུང་
ཞེས་བསྟན་པའི་ཆེད་ཡིན་པའི་ཕྱིར་རོ། །བཤད་མ་ཐག་པའི་འདོད་པས་དབེན་པའི་ལྟུང་བ་
འབའ་ཞིག་པ་ལ་འཕྲོས་ནས། ཐེག་པ་ཆེ་ཆུང་གཉིས། འདོད་ཡོན་གྱི་སྟེང་དུ་བཅས་པའི་
ལྟུང་བ་ལ། བསླབ་ཚུལ་སོ་སོར་དགོས་པའི་རྣམ་གསལ་གྱི་དཔེ་ནི་ཡོད་དེ། དཔེར་ན་ཉན་
ཐོས་དགེ་སློང་ནི་གསེར་དངུལ་ལེན་པ་སྤང་ལྟུང་དུ་བཅས་ཏེ་ཐུབ་པས་བཀག །བྱང་ཆུབ་
སེམས་དཔའི་དགེ་སློང་ནི། གཞན་དོན་དུ་འགྱུར་ན་གསེར་དངུལ་མི་ལེན་པ་ཡན་ལག་གི་
ལྟུང་བར་བཅས་ཏེ། ལེན་པ་ལ་ལྟུང་བ་མེད་པར་བཤད་པའི་ཕྱིར། འོ་ན། ཉན་ཐོས་ལ་
མངོན་ཚན་དང་ཉོ་ཚོང་ངོ༌། །ཞེས་གསེར་དངུལ་ལེན་པ་སྤང་ལྟུང་དང་། ཐེག་ཆེན་ལ་
གསེར་ལ་སོགས་པ་ལེན་མི་བྱེད། །ཅེས་གསེར་དངུལ་མི་ལེན་པ་ཡན་ལག་གི་ཉེས་བྱས་སུ་
གསུངས་པའི་རྒྱུ་མཚན་ཅི་ཡིན་ཞེ་ན། ཐེག་ཆེན་དགེ་སློང་ཆོས་ཅན། ཁྱོད་ལ་འདོད་ཡོན་
ཆེན་པོ་གསེར་དངུལ་སོགས་ལེན་པ་ལ། ལྟུང་བ་མེད་པར་གསུངས་པའི་རྒྱུ་མཚན་ཡོད་དེ།
ཁྱོད་ལ་བསླབ་བྱ་ཐམས་ཅད་གཙོ་བོར་གཞན་གྱི་དོན་དུ་བཅོས་པ་ཡིན་པ་གང་ཞིག །
འདོད་ཡོན་ཐབས་མཁས་ཀྱིས་ཟིན་པ་དེ་རང་གཞན་གྱིས་དོན་བསྒྲུབ་པ་གཙོ་བོ་ཡིན་པའི་
ཕྱིར། ཉན་ཐོས་དགེ་སློང་ཆོས་ཅན། ཁྱོད་ལ་སེམས་ཅན་གྱི་དོན་ཡིན་ཡང་འདོད་ཡོན་ཆེན་
པོ་ལེན་པ་ལ་ལྟུང་བ་འབྱུང་བར་གསུངས་པའི་རྒྱུ་མཚན་ཡོད་དེ། ཁྱོད་ལ་བསླབ་བྱ་ཐམས་
ཅད་གཙོ་བོར་རང་དོན་དུ་བཅས་པ་གང་ཞིག །ཐབས་མཁས་མེད་པར་འདོད་ཡོན་ཆེན་པོ་
ལ་ལོངས་སྤྱད་པ་ནི། རང་དོན་ཉམས་པའི་རྒྱུ་ཡིན་པའི་ཕྱིར་རོ། །དེས་ན་སོ་སོ་ཐར་པ་
ལུགས་གཉིས་པོ་ཆོས་ཅན། ཁྱོད་ཀྱི་བསླབ་བྱ་ལ་སྔར་བཤད་པ་དེ་འདྲའི་རྣམ་དབྱེ་ཤེས་པར་
བྱ་སྟེ། ཐེག་པ་ཆེ་ཆུང་གཉིས་དང༌། རང་དོན་གཞན་དོན་དང་། ཐབས་དང་ཤེས་རབ་ཀྱི་སྒོ་
ནས་བསླབ་བྱ་མ་འདྲེས་པ་སོ་སོར་ཤེས་དགོས་པའི་ཕྱིར། དེ་ལྟར་ཡང་། བསླབ་གསུམ་
ལྡན་པའི་གང་ཟག་གིས། །སྡོམ་གསུམ་སྤང་བླང་ནང་འགལ་ཆེ། །དགག་བྱ་དང་ནི་དགོས་



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
པ་གཉིས། །གཙོ་བོ་གང་ཆེའི་ལུགས་སུ་བྱ། །ཞེས་དང་། བེའུ་བུམ་སྔོན་པོ་ལས། བྱང་ཆུབ་
སེམས་དཔའི་བསླབ་བྱ་དོག་ལ། །གནང་བ་བཀག་པ་དཔག་མེད་གསུངས་ཀྱང་། །ཞེས་
སོགས་བཤད་པ་ལས་ཤེས་སོ། །
གསུམ་པ་གཏོང་ཚུལ་ནི། འོ་ན་ཆོ་ག་ཉན་ཐོས་ལུགས་བཞིན་བྱས་པའི་ཐེག་ཆེན་
དགེ་སློང་གི་སྡོམ་པ་ཆོས་ཅན། ཁྱོད་ཤི་འཕོས་ཀྱང་མི་གཏོང་བར་ཐལ། ཁྱོད་བྱང་ཆུབ་
སེམས་དཔའི་སྡོམ་པ་ཡིན་པ་གང་ཞིག །བྱང་ཆུབ་སེམས་དཔའི་སྡོམ་པ་ནི། །སེམས་ལས་
སྐྱེས་ཕྱིར་གཟུགས་ཅན་མིན། །དེས་ན་ཇི་སྲིད་སེམས་མ་ཉམས། །དེ་ཡི་བར་དུ་སྡོམ་པ་
ཡོད། །ཅེས་གོང་དུ་བཤད་ཟིན་པའི་ཕྱིར་སྙམ་ན། དེ་ལྟ་བུའི་དགེ་སློང་ལ་སོགས་པའི་སྡོམ་
པ་ཆོས་ཅན། ཁྱོད་ཐེག་ཆེན་སོ་སོར་ཐར་པའི་སྡོམ་པ་ཡིན་ཡང་། ཁྱོད་ཀྱི་ལྡོག་པ་སྟེ། མིང་
གི་ཐ་སྙད་ཤི་བའི་ཚེ་ན་གཏོང་སྟེ། ཁྱོད་ཇི་སྲིད་འཚོའི་མཐའ་ཅན་དུ་བླངས་པའི་སྡོམ་པ་
ཡིན་པའི་ཕྱིར། དེ་ཆོས་ཅན། ཁྱོད་ཀྱི་ཀུན་སློང་བྱང་ཆུབ་སེམས་དཔའི་ལྡོག་པ་ཤི་ཡང་
འབྱུང་སྟེ། བྱང་ཆུབ་སྙིང་པོའི་མཐའ་ཅན་ཡིན་པའི་ཕྱིར། ཁྱོད་ཀྱི་འབྲས་བུ་ཡང་ཤི་འཕོས་
པས་མི་གཏོང་སྟེ། རང་འབྲས་མངོན་མཐོ་དང་དགེ་ལེགས་བྱང་ཆུབ་བར་དུ་འབྱུང་བའི་
ཕྱིར་རོ། །སྐབས་འདིར་མཁས་པ་ཁ་ཅིག །དེ་འདྲའི་དགེ་སློང་སྡོམ་པའི་ཁས་བླངས་དུས་
ཀྱི་ལྡོག་ཆ་ཤི་བས་གཏོང་། ཁོ་རང་ཤི་བས་མི་གཏོང་གསུངས་པ་ནི། མཁས་པའི་གཏམ་མ་
ཡིན་ཏེ། འོ་ན་སེམས་བསྐྱེད་ཀྱིས་ཟིན་པའི། །དགེ་སློང་ལ་སོགས་སྡོམ་པ་རྣམས། །ཞེས་
བཤད་པ་མི་འཐད་པར་ཐལ། ཐེག་ཆེན་སེམས་བསྐྱེད་ཀྱིས་ཟིན་པའི་དགེ་སློང་གི་སྡོམ་པ་
ཤི་འཕོས་པས་མི་གཏོང་བའི་ཕྱིར། འཁོར་གསུམ། ཡང་། སོ་སོར་ཐར་པའི་སྡོམ་པ་ནི། །
བྱང་ཆུབ་བར་དུ་བླངས་གྱུར་ན། །ཞེས་སོགས་བཤད་པའང་མི་འཐད་པར་ཐལ། ཉན་ཐོས་
དང་ཐུན་མོང་བའི་ཐེག་ཆེན་དགེ་སློང་གི་སྡོམ་པ་དེ། ཇི་སྲིད་འཚོའི་མཐའ་ཅན་དུ་བླངས་པ་
གང་ཞིག །དེ་བྱང་ཆུབ་བར་དུ་མི་གཏོང་བའི་ཕྱིར། འཁོར་གསུམ་ཨེ་དྲན། རྩ་བ་སྤྱི་སྡོམ་གྱི་



པསྤྱོད་གཉིས་ཀaཔར་བྱེད། བཏང་པར་བྱེད། སྒྲིག་
གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ས་བཅད་གཉིས་པ་དང་གསུམ་པ་ཕྱོགས་སྔའི་དབང་གིས། ཐུན་མོང་དུ་འཆད་པ་ལ་
གཉིས། ལས་ཀྱི་རྣམ་གཞག་དབྱེ་བ་གཞུང་བཞིན་བཤད། གནད་ལ་འཁྲུལ་པའི་ལོག་རྟོག་
རྒྱུས་པར་བཀག་པའོ། །དང་པོ་ནི། རྩ་བ་སྡོམ་པའི་རྣམ་གཞག་བཤད་ཟིན་པ་དེས་ན།
ལས་དང་རྣམ་སྨིན་གྱི་རྣམ་པར་དབྱེ་བ་བཤད་ཀྱིས་ཉོན་ཞེས་གདམས་པ་ཆོས་ཅན། དགོས་
པ་ཡོད་དེ། གཞི་སྡོམ་པ་གནས་ནས། ལས་འབྲས་ཀྱི་བླང་དོར་ཕྱིན་ཅི་མ་ལོག་པར་ཤེས་
དགོས་པའི་ཕྱིར། དེ་ལ་ཡང་ལས་ཆོས་ཅན། ཁྱོད་ལ་དབྱེ་ན་དགེ་སྡིག་ལུང་མ་བསྟན་
གསུམ་ཡིན་ཞེས་རྒྱལ་བས་མདོ་ལས་གསུངས་པ་ཡིན་ཏེ། རྒྱུ་དགེ་བ་ནི་ངོ་བོ་ལེགས་པར་
སྤྱད་པས་རྣམ་སྨིན་གཙོ་བོར་བདེ་བ་སྐྱེད་པར་བྱེད། སྡིག་པ་ནི་ངོ་བོ་ཉེས་པ་སྤྱད་པས་རྣམ་
སྨིན་སྡུག་བསྔལ་སྐྱེད་པར་བྱེད། བཏང་སྙོམས་ལུང་མ་བསྟན་ནི། ངོ་བོ་ལེགས་སྤྱད་དང་
ཉེས་སྤྱད་གཉིས་ཀ་མིན་པས་རྣམ་པར་སྨིན་པའང་། བདེ་སྡུག་གཉིས་ཀ་བསྐྱེད་བྱེད་མིན་
པའི་ཕྱིར། དེས་ན་དགེ་མི་དགེ་ལུང་མ་བསྟན་གསུམ་པོ་འདི་དག་ཆོས་ཅན། འདུས་བྱས་
ཡིན་ཏེ། རང་རྒྱུ་སྐྱེས་བུས་བྱས་པའི་ལས་ཡིན་པའི་ཕྱིར། ཆོས་དབྱིངས་ཆོས་ཅན། དགེ་
སྡིག་ལུང་མ་བསྟན་གྱི་ལས་གསུམ་གང་རུང་མ་ཡིན་ཏེ། འདུས་མ་བྱས་ཡིན་པའི་ཕྱིར། །
འདི་ལ་པཎ་ཤཱཀ་པས། བཏང་སྙོམས་གཉིས་ཀ་མ་ཡིན་ན། །བསམ་གཏན་བཞི་པ་
ཡན་ཆད་ཀྱི། །ཟག་བཅས་དགེ་བའི་རྣམ་སྨིན་ཅི། །བཏང་སྙོམས་ཞེས་པ་ལུང་མ་བསྟན། །
ཡིན་ན་ཀུན་གཞིའི་ས་བོན་ལས། །རྣམ་སྨིན་འབྱུང་བ་དེ་ཅི་ཞིག །ཅེས་དྲི་བ་མཛད་དེ།
འདི་ལ་གཉིས། དྲི་བའི་དོགས་པ་བཀོད་པ་དང༌། དྲིས་ལན་གྱིས་གཏན་ལ་ཕབ་པའོ། །
དང་པོ་ནི། གཞུང་གི་ཚིག་ཟིན་ལྟར། ཚོར་བ་བཏང་སྙོམས་ཡིན་ན། རྣམ་སྨིན་གྱི་འབྲས་བུ་
མི་བསྐྱེད་པས་ཁྱབ་ན། བསམ་གཏན་བཞི་པ་ཡན་ཆད་ཀྱི་ཟག་བཅས་ཀྱི་དགེ་བར་གྱུར་
པའི་ཚོར་བ་བཏང་སྙོམས་ཆོས་ཅན། དེར་ཐལ། དེའི་ཕྱིར། གལ་ཏེ་དེ་སྐབས་ཀྱི་གཏང་
སྙོམས་དེ། ཚོར་བ་བཏང་སྙོམས་མ་ཡིན་གྱི། ལུང་མ་བསྟན་གྱི་ལས་ལ་དེའི་མིང་བཏགས་
་ ་ 52



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
པ་ཡིན་ནོ། །ཞེ་ན་ཡང་མི་འཐད་དེ། འབྲས་བུ་བདེ་སྡུག་གི་ཟླས་ཕྱེས་པ་ལ་བཏང་སྙོམས་
ཀྱི་ཐ་སྙད་འཐད་ཀྱི། རྒྱུ་དགེ་སྡིག་གི་ཟླས་ཕྱེས་པ་ལ་བཏང་སྙོམས་ཀྱི་ཐ་སྙད་མི་འཐད་དེ།
བཏང་སྙོམས་སུ་གྱུར་པའི་དགེ་མི་དགེ་གཉིས་ཀ་ཡོད་པའི་ཕྱིར་དང༌། གལ་ཏེ་ཐ་སྙད་
འཐད་ན་ཡང་། ཟག་བཅས་དགེ་བའི་ལས་ཀྱི་ཀུན་སློང་དུ་གྱུར་པའི་ལུང་མ་བསྟན་གྱི་མ་
རིག་པ་དང་། ཀུན་གཞིའི་སྟེང་གི་མི་དགེ་བའི་ས་བོན་ཆོས་ཅན། རང་གི་འབྲས་བུར་གྱུར་
པའི་རྣམ་སྨིན་སྐྱེད་པ་མ་ཡིན་པར་ཐལ། ལུང་མ་བསྟན་ཡིན་པའི་ཕྱིར། ཞེས་དོགས་པ་
བཀོད་ནས། གསེར་ཐུར་རང་ལན་དུ། གཞུང་རྐང་པ་དྲུག་པོ་འདིས་མཛོད་ལས། རྣམ་པར་
རྟོག་པ་མེད་པ་ཡི། །དགེ་བའི་ལས་ཀྱི་རྣམ་སྨིན་ནི། །སེམས་ཀྱི་ཚོར་བ་ཁོ་ན་སྟེ། །མི་དགེ་
བ་ནི་ལུས་ཀྱི་ཡིན། །ཞེས་པའི་ཚིགས་སུ་བཅད་པའི་དོན་འཆད་པར་སྣང་ལ། དེའི་ཚེ་ན་
གཞུང་འདི་ལྟར་འདོན་པར་བྱ་སྟེ། མི་དགེའི་ལས་ཀྱི་རྣམ་སྨིན་ནི། །ལུས་ཀྱི་ཚོར་བ་སྡུག་
བསྔལ་སྟེ། །དགེ་བའི་ལས་ལ་རྟོག་བཅས་དང་། །རྟོག་པ་མེད་པ་གཉིས་ཡོད་ལ། །རྟོག་
བཅས་དགེ་བའི་རྣམ་སྨིན་ནི། །ལུས་ཀྱི་ཚོར་བ་བདེ་བར་ངེས། །རྟོག་མེད་དགེ་ལ་བདེ་བ་ ་
དང་། །བཅས་དང་བཏང་སྙོམས་ཁོ་ན་བ། །གཉིས་ཀའི་རྣམ་སྨིན་སེམས་ཚོར་ཡིན། །བདེ་
དང་བཅས་པའི་རྣམ་སྨིན་ནི། །སེམས་ཀྱི་ཚོར་བ་བདེ་བ་སྟེ། །བཏང་སྙོམས་ཁོ་ན་དང་བཅས་
པའི། །རྣམ་སྨིན་སེམས་ཚོར་བཏང་སྙོམས་སོ། །ཞེས་བྱ་བས་རྐང་པ་དྲུག་པོའི་འབྲུ་གཉེར་
བར་འགྱུར་རོ། །དང་པོ་ལན་ནི། བཏང་སྙོམས་ཞེས་པ་བསམ་གཏན་བཞི་པ་ཡན་ཆད་ཀྱི་
ཚོར་བ་བཏང་སྙོམས་ལ་ཟེར་བ་ཡིན་ཏེ། བཏང་སྙོམས་དགེ་སྡིག་གཉིས་མིན་པས། །རྣམ་
སྨིན་གཉིས་མིན་བཏང་སྙོམས་སོ། །ཞེས་བྱ་བའི་དོན་ནོ། །ཞེས་བཤད་དོ། །
གཉིས་པ་དྲིས་ལན་ལ་གསུམ། དྲི་བ་འགོད་ཚུལ་མི་འཐད། མཛོད་ཀྱི་ལུང་དོན་མི་
འཐད། བསྟན་བཅོས་འདིའི་གཞུང་དོན་མི་འཐད་པའོ། །དང་པོ་ནི། བསམ་གཏན་བཞི་པ་
ཡན་ཆད་ཀྱི། །ཟག་བཅས་དགེ་བའི་རྣམ་སྨིན་ཅི། །ཞེས་པའི་དྲི་བ་ནི་འབྲེལ་མེད་དེ།



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
བསམ་གཏན་བཞི་པ་ཡན་ཆད་ཀྱི་ལས་དགེ་བ་ཆོས་ཅན། རྣམ་སྨིན་བདེ་སྡུག་གང་རུང་མི་
བསྐྱེད་པར་ཐལ། ཚོར་བ་བཏང་སྙོམས་ཡིན་པའི་ཕྱིར་ཟེར་ན། འདོད་ལན་ཐེབས་ཤིང་།
རྣམ་སྨིན་མི་སྐྱེད་པར་ཐལ། དེའི་ཕྱིར་ཟེར་ན། ཁྱབ་པ་མ་ངེས་པའི་ལན་ཐེབས་པའི་ཕྱིར།
ཡང་འདུ་བྱེད་བཏང་སྙོམས་ལ་བཏང་སྙོམས་ཀྱི་ཐ་སྙད་མི་འཐད་པར་ཐལ། དེ་ཡིན་ན་
དགེ་མི་དགེ་གང་རུང་ཡིན་པས་ཁྱབ་པའི་ཕྱིར་ཏེ། དགེ་བ་ཡིན་པས་ཁྱབ་པའི་ཕྱིར། བཏང་
སྙོམས་ཞེས་པ་ལུང་མ་བསྟན། །ཞེས་སོགས་ཀྱིས་དྲི་བ་ལའང་འབྲེལ་མེད་དེ། ཀུན་གཞིའི་
སྟེང་གི་མི་དགེ་བའི་ས་བོན་སོགས་ཆོས་ཅན། རང་གི་རྣམ་སྨིན་འབྲས་བུ་བསྐྱེད་བྱེད་མ་
ཡིན་པར་ཐལ། ལུང་མ་བསྟན་ཡིན་པའི་ཕྱིར་ཟེར་ན། འདོད་ལན་དང་། རང་འབྲས་སུ་
གྱུར་པའི་རྣམ་སྨིན་བསྐྱེད་བྱེད་མ་ཡིན་པར་ཐལ། ཟེར་ན་ཁྱབ་པ་མ་ངེས་ཏེ། དེ་འདྲའི་ཁྱབ་
པ་བཅས་པ་མེད་དོ། ། །
གཉིས་པ་མཛོད་ཀྱི་ལུང་དོན་འཆད་ཚུལ་ཡང་མི་འཐད་དེ། འདོད་པའི་སས་བསྡུས་
ཀྱི་དགེ་བའི་རྣམ་སྨིན་དུ་གྱུར་པའི་སེམས་ཚོར་སྡུག་བསྔལ་མེད་པའི་ཕྱིར་སྙམ་ན། ཁྱེད་ལ་
འཁྲུལ་གཞི་དེས་བྱས་པར་སྣང་མོད། དེ་གཉིས་མི་མཚུངས་ཏེ། ཚོར་བ་ཡིད་མི་བདེ་ཡིན་ན།
དགེ་མི་དགེ་གང་རུང་ཡིན་དགོས་པ་དང༌། ཚོར་བ་བདེ་བ་ལ་དགེ་མི་དགེ་ལུང་མ་བསྟན་
གསུམ་ཀ་ཡོད་པར་བཤད་པའི་གནད་མ་རྟོགས་འདུག་པའི་ཕྱིར་རོ། །དེས་ན། ཁོ་བོ་ནི་
མཛོད་ཀྱི་ལུང་དོན་འདི་ལྟར་འཆད་དེ། མི་དགེ་བའི་རྣམ་སྨིན་དུ་གྱུར་པའི་ཚོར་བ་ཡིན་ན།
ལུས་ཚོར་སྡུག་བསྔལ་ཡིན་པས་ཁྱབ་སྟེ། དེར་གྱུར་པའི་སེམས་ཚོར་སྡུག་བསྔལ་མེད་པའི་
ཕྱིར་ཏེ། སེམས་ཚོར་སྡུག་བསྔལ་དང་། ཚོར་བ་ཡིད་མི་བདེ་དོན་གཅིག་པ་གང་ཞིག །ཡིད་
མི་བདེ་ཡིན་ན། རྣམ་སྨིན་གྱི་རྒྱུ་ཡིན་པས་ཁྱབ་པར། དེ་གཅིག་ནི་རྣམ་པར་སྨིན་བཅས།
ཞེས་མཛོད་གནས་གཉིས་པར་བཤད་པའི་ཕྱིར། བསམ་གཏན་དང་པོའི་དངོས་གཞི་ཙམ་
པོ་མན་ཆད་ཀྱིས་སས་བསྡུས་པའི་དགེ་བའི་རྣམ་སྨིན་དུ་གྱུར་པའི་ཚོར་བ་ལུས་བདེ་དང་



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
སེམས་བདེ་གཉིས་ཀ་ཡོད་ཅིང་། བསམ་གཏན་དང་པོའི་དངོས་གཞི་ཁྱད་པར་ཅན་མན་
ཆད་ཀྱི་སས་བསྡུས་པའི་དགེ་བའི་རྣམ་སྨིན་དུ་གྱུར་པའི་ཚོར་བ་ལ་སེམས་ཚོར་ཁོ་ན་ཡིན་
པོས་ཁྱབ་སྟེ། རྣམ་པར་རྟོག་པ་མེད་པ་ཡི། །དགེ་བའི་ལས་ཀྱི་རྣམ་སྨིན་ནི། །སེམས་ཀྱི་
ཚོར་བ་ཁོ་ནར་འདོད། །ཅེས་བཤད་པའི་ཕྱིར། འོ་ན་བསམ་གཏན་ཁྱད་པར་ཅན་གྱི་དགེ་
བའི་རྣམ་སྨིན་དུ་གྱུར་པའི་སེམས་ཚོར་བཏང་སྙོམས་གཅིག་ཡོད་དམ་སྙམ་ན། སྤྱིར་
བཏང་ལ། བསམ་གཏན་གསུམ་པའི་བར་དགེ་བ། །བདེ་བ་མྱོང་གྱུར་དེ་ཡནི་ཆེད། །སྡུག་
མིན་བདེ་མིན་མྱོང་གྱུར་བ། །སྡུག་བསྔལ་མྱོང་འགྱུར་འདིའི་མི་དགེ། །ཞེས་མེད་པར་
བཤོད་ཀྱང་། དམིགས་བསལ་ལ་ཡོད་པར་ཁས་བླངས་དགོས་ཏེ། འོག་ནའང་བར་མ་
ཡོད་དོ། །ཞེས་ཁ་ཅིག་ཟེར་ན་སྟེ་གང་གི་ཕྱིར། བསམ་གཏན་ཁྱད་པར་རྣམ་སྨིན་ལས། །སྔ་
ཕྱི་མེད་གསུམ་སྨིན་འདོད་ཕྱིར། །ཞེས་བཤད་པ་འདི་རང་ལུགས་ལའང་ཁས་བླངས་
དགོས་པའི་ཕྱིར་རོ། །གསུམ་པ། བསྟན་བཅོས་འདིའི་དགོངས་པ་མིན་པ་ནི། དགེ་བ་
ལེགས་པར་དཔྱད་པ་སྟེ། །ཞེས་པའི་ཚིག་རྐང་དྲུག །མཛོད་ཀྱི་རྣམ་པར་རྟོག་པ་མེད་པ་ཡི། །
ཞེས་སོགས་དང་སྦྱར་ནས། དེར་སྐབས་ཀྱི་བཏང་སྙོམས། ཚོར་བ་བཏང་སྙོམས་ལ་འཆད་
པ་ནི། མཁས་པ་ཆེན་པོའི་གཏམ་མ་ཡིན་ཏེ་གོང་དུ་། ལས་ལ་དགེ་སྡིག་ལུང་མ་བསྟན། །
ཡིན་ཞེས་རྒྱལ་བས་མདོ་ལས་གསུངས། །ཞེས་པ་དང་སྦྱར་ནས། ལུང་མ་བསྟན་ལོ་འཆད་
པོ་མཁས་པའི་དགོངས་པ་ཡིན་པའི་ཕྱིར། འོ་ན་ལུང་མ་བསྟན་ལ་བཏང་སྙོམས་གྱི་ཐ་སྙད་
མི་འཐད་དོ་ཞེ་ན། ཤིན་ཏུ་འཐད་དེ། སྤྱིར་བཏང་སྙོམས་ཞེས་པ་དེ། བདེ་སྡུག་གཉིས་ཀྱིས་
ཟླས་ཕྱེས་པའི་ཚེ་ཚོར་བ་བཏང་སྙོམས་དང་། དད་སོགས་དགེ་བ་བཅུ་གཅིག་གིས་ཟླས་ཕྱེ་
བའི་ཚེ་འདུ་བྱེད་བཏང་སྙོམས་དང་། དགེ་སྡིག་གཉིས་ཀྱིས་ཟླས་ཕྱེས་པའི་ཚེ་ལུང་མ་
བསྟན་ལ་འཇུག་པ་གནད་དམ་པ་ཡིན་པའི་ཕྱིར་རོ། །
ཡང་ཁོ་བོའི་རྣམ་དཔྱོད་ལྟར་ན། དབུ་མ་འཇུག་པ་ལས། དེ་ཕྱིར་རྣམ་སྨིན་མི་དགེ་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ནག་པོའི་ལས། །རྣམ་སྨིན་དགེ་ཉིད་དགེ་ལས་ཡིན་མཐོང་བཞིན། །ཞེས་རྣམ་སྨིན་བདེ་
སྡུག་ལ། རྒྱུ་ལས་དཀར་ནག་གི་མིང་བཏགས་པ་ལྟར། འདིར་ཡང་། རྒྱུ་ལུང་མ་བསྟན་ལ།
འབྲས་བུ་བཏང་སྙོམས་ཀྱི་མིང་བཏགས་པ་ཡིན་ཏེ། ལུང་མ་བསྟན་གྱི་ལས་དེས། རྣམ་སྨིན་ .
ཚོར་བ་གང་ཡང་མི་བསྐྱེད་ཀྱང་། འབྲས་བུ་ཚོར་བ་བཏང་སྙོམས་བསྐྱེད་པ་ཁོའི་གཙོ་བོའི་
བྱེད་ལས་ཡིན་པའི་ཕྱིར་ཏེ། འཕགས་པ་རིན་པོ་ཆེས་ལས་འབྲས་གསལ་བའི་མེ་ལོང་ལས།
ཀུན་ནས་ཡིད་དུ་འོང་བ་ཡི། །འབྲས་འབྱིན་བྱེད་པ་དགེ་བ་སྟེ། །ལྡོག་པའི་འབྲས་འབྱིན་
སྡིག་པ་ཡིན། །ཡིད་དུ་འོང་དང་མི་འོང་བས། །གཏོང་བ་ཚོར་བ་བཏང་སྙོམས་དེས། །དེ་
བསྐྱེད་ལས་ནི་ལུང་མ་བསྟན། །ཞེས་རྒྱུ་ལས་དེ་གསུམ་གྱིས། འབྲས་བུ་ཚོར་བ་གསུམ་སོ་
སོར་བསྐྱེད་པར་བཤད་འདུག་པའི་ཕྱིར། དེས་ན། འདིའི་གོང་འོག་གི་སྐབས་མང་པོར།
རྒྱུ་དགེ་བས་རྣམ་སྨིན་ཚོར་བ་བདེ་བ་བསྐྱེད་པར་བཤད་པ་ནི་སྤྱིར་བཏང་ཡིན་གྱི་དམིགས་
བསལ་ལ་མ་ཁྱབ་སྟེ། ཟག་མེད་ཀྱི་ལས་ལ་རྣམ་སྨིན་མེད་པའི་ཕྱིར་དང་། བསམ་གཏན་
བཞི་པ་ཡན་ཆད་ཀྱི་ཟག་བཅས་དགེ་བས་རྣམ་སྨིན་ཚོར་བ་བཏང་སྙོམས་ཁོ་ན་བསྐྱེད་པའི་
ཕྱིར་དང་། དེ་མན་ཆད་ལའང་རྣམ་སྨིན་གཏན་ནས་མི་འབྱིན་པའི་ཟག་བཅས་དགེ་བ་ཇི་
སྙེད་ཡོད་པའི་ཕྱིར་རོ། །འདིར་འཁྲུལ་སྤོང་ལས། ཟག་མེད་ལས་ལ་རྣམ་སྨིན་ཡོད་པར་
བཤད་ཀྱང་། རང་རེའི་བླ་མ་གོང་མ་མི་བཞེད་དོ། །གཞན་ཡང་ལོས་ཆོས་ཅན། ཁྱོད་ལ་
ཀུན་སློང་གི་སྒོ་ནས་རྣམ་པ་བཞི་ཡོད་དེ། ལས་དཀར་རྣམ་སྨིན་དཀར་བ་དང་། ལས་
གནག་རྣམ་སྨིན་གནག་པ་དང༌། ལས་དཀར་རྣམ་སྨིན་གནག་པ་དང་། ལས་གནག་རྣམ་
སྨིན་དཀར་བ་དང་བཞིའོ། །ཞེས་བཤད་པའི་ཕྱིར། དེ་ཡང་རིམ་བཞིན་ངོས་བཟུང་ན།
བསམ་པ་དག་པའི་སྦྱིན་པ་སོགས་ཆོས་ཅན། མཁས་པས་སྤྱད་པར་བྱ་སྟེ། ལས་དང་རྣམ་
སྨིན་གཉིས་ཀ་དཀར་བས་ཏེ། རྒྱུ་མཚན་དེའི་ཕྱིར། བཟའ་བའི་དོན་དུ་གསོད་པ་སོགས་
ཆོས་ཅན། མཁས་པས་སྤང་བར་བྱ་སྟེ། ལས་དང་རྣམ་སྨིན་གཉིས་ཀ་གནག་པ་སྟེ་རྒྱུ་



་ ་ སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
མཚན་དེའི་ཕྱིར། འགྲོ་བ་མང་པོ་སྐྱོབ་པའི་ཕྱིར་འགྲོ་བ་གཅིག་གསོད་པ་སོགས་ཆོས་ཅན།
མཁས་པས་བླང་བར་བྱ་སྟེ། ལས་ནག་པོའི་གཟུགས་བརྙན་ཡིན་ཡང་། རྒྱུ་དུས་ཀྱི་ཀུན་
སློང་དཀར་བའི་དབང་གིས་རྣམ་སྨིན་དཀར་ན་སྟེ་རྒྱུ་མཚན་དེའི་ཕྱིར། དེ་ལྟར་ཡང་
འཕགས་པས། མང་པོའི་དོན་དུ་གཅིག་གསོད་སོགས། །ཀུན་སློང་ཉོན་མོངས་མིན་ཕྱིར་
དང་། །ཕན་པའི་འབྲས་བུ་ཆེ་བའི་ཕྱིར། །སྡིག་པའི་གཟུགས་བརྙན་ལྟ་བུ་སྟེ། །འབྲས་བུ་
ཡིད་འོང་བསྐྱེད་པ་ཡིན། །ཞེས་བཤད་དོ། །
གསོད་ཕྱིར་སྦྱིན་པ་གཏོང་བ་ལ་སོགས་པ་ཆོས་ཅན། མཁས་པས་སྤང་བར་བྱ་སྟེ།
ལས་དཀར་པོའི་གཟུགས་བརྙན་ཡིན་ཡང་། རྒྱུ་དུས་ཀུན་སློང་ནག་པོའི་དབང་གིས། རྣམ་
སྨིན་གནག་པ་ཡིན་པའི་ཕྱིར། དེ་ལྟར་ཡང་འཕགས་པས། གསོད་ཕྱིར་སྦྱིན་པ་གཏོང་བ་
སོགས། །ཀུན་སློང་ལྷག་བསམ་མིན་ཕྱིར་དང་། །སྲོག་ལ་ཉེ་བར་འཚེ་བའི་ཕྱིར། །དགེ་
བའི་གཟུགས་བརྙན་ལྟ་བུ་སྟེ། །འབྲས་བུ་སྡུག་བསྔལ་བསྐྱེད་པ་ཡིན། །ཞེས་བཤད་པའོ། །
གཞུང་འདི་ལ་མཁས་པའི་དབང་པོ་པཎ་ཤཱཀ་པས། ལས་དཀར་ཞེས་པ་དགེ་བ་ལ། །ཟེར་ན་
རྣམ་སྨིན་ནག་པ་ཅི། །ལས་ནག་ཅེས་པ་སྡིག་པ་ལ། །ཟེར་ན་རྣམ་སྨིན་དཀར་བ་ཅི། །ཞེས་
སོགས་དང་། དངོས་དང་འཕྲོས་པའི་དྲི་བ་གསུམ་མཛད་ནས། གསེར་ཐུར་རང་ལན་དུ།
འདིར་བཤད་པའི་ལས་དཀར་རྣམ་སྨིན་གནག་པ་དང་། ལས་གནག་རྣམ་སྨིན་དཀར་བའི་
ལས་གཉིས་པོ་འདི། མདོ་ལས་གསུམ་བཤད་པའི་འདྲེས་མའི་ལས་ཞེས་གྲགས་པ་
ཡིན་ལ། དེ་ཡང་མངོན་པ་གོང་འོག་ལས་དགོངས་པ་འགྲེལ་ཚུལ་ཐ་དད་པ་གཉིས་བྱུང་
བའི་མངོན་པ་གོང་མ་ནས་བཤད་པའི་འདྲེས་མའི་ལས་ཡིན་པས། རྒྱུ་དུས་དང་དེ་དུས་ཀྱི་
ཀུན་སློང་གཉིས་པོ་གང་རུང་གཅིག་གནག་ལ་ཅིག་ཤོས་དཀར་བའི་ལས་ཡིན་ནོ། །ཞེས་
འཆད་ལ། དྲི་ལན་འཁྲུལ་སྤོང་དུ་ནི། འདྲེས་མའི་ལས་འོག་ཏུ་འཆད་པས། འདི་གཉིས་ནི་
འདྲེས་མའི་ལས་སུ་འོང་དོན་མེད་དེ། དཔེར་ན། ལས་དཀར་རྣམ་སྨིན་གནག་པའི་ལས་ནི།
་ 57



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ། །
འདྲེས་མའི་ལས་མ་ཡིན་ཏེ། ཀུན་སློང་གཉིས་ཆར་གནག་པའི་ལས་ཡིན་པའི་ཕྱིར། འོན་
ཀྱང་དཀར་པོའི་མིང་བཏགས་པ་ནི། དཀར་པོའི་གཟུགས་བརྙན་ཙམ་ཡིན་པ་ལ་མིང་
བཏགས་པ་ཡིན་གྱི། ངོ་བོ་ལས་ནག་པོ་ཡིན་པའི་ཕྱིར། ལས་གཉིས་པ་ལའང་དེས་རིགས་
འགྲེའོ། །ཞེས་འཆད་པོར་བྱེད་དོ། །
འདི་ཡང་དོགས་པ་དཔྱད་དགོས་རྒྱུར་སྣང་བས་ཅུང་ཟད་དཔྱད་ན་གསུམ། མངོན་
པ་འོག་མ་ནས་བཤད་ཚུལ། གོང་མ་ནས་བཤད་ཚུལ། བསྟན་བཅོས་འདི་ཉིད་ལ་སྦྱར་ཏེ་
བཤད་པའོ། །དང་པོ་ནི། མཛོད་ལས། དཀར་ནག་ལ་སོགས་བྱེ་བྲག་གིས། །ལས་ནི་རྣམ་
པ་བཞི་ཡིན་ནོ། །མི་དགེ་གཟུགས་དང་འདོད་གཏོགས་པའི། །དགེ་བ་ཉིད་ནི་རིམ་
བཞིན་དུ། །གནག་དང་དཀར་དང་གཉིས་ཀའི་ལསོ། །དེ་ཟད་བྱེད་པ་ཟིག་མེད་ཡིན། །
ཞེས་ལས་དེ་ལ། ནག་པོ། དཀར་པོ། འདྲེས་མ། དཀར་ནག་གཉིས་པོ་ཟད་བྱེད་ལས་དང་
བཞི་ཡོད་པའི་ངོས་འཛིན་རིམ་བཞིན། མི་དགེ་བ། གཟུགས་ཀྱི་དགེ་བ། འདོད་པའི་དགེ་བ།
ཟག་མེད་ཀྱི་ལས་དང་བཞི་ལ་བཤད། འོ་ན། འདོད་པའི་དགེ་བ་དེ་འདྲེས་མའི་ལས་སུ་
འཇོག་པའི་རྒྱུ་མཚན་ཅི་ཞེ་ན། འདི་ལ་གསེར་ཐུར་ལས། དེའི་རྒྱུ་མཚན་ཡོད་དེ། འདོད་
པའི་དགེ་བ་དེ་མི་དགེ་བ་ལས་སྟོབས་ཆུང་བའི་ཕྱིར་ཏེ། འདོད་པའི་དགེ་བས་མི་དགེ་བའི་
ཐོབ་པ་གཅོད་པ་མི་སྲིད། འདོད་པའི་ལོག་ལྟས། འདོད་པའི་དགེ་བའི་ཐོབ་པ་གཅོད་པར་
བྱེད་པའི་ཕྱིར། ཞེས་ནུས་པ་ཆེ་ཆུང་གི་སྒོ་ནས་འཆད་མོད། ཁོ་བོས་ནི་འདི་ལྟར་འཆད་དེ།
འདོད་པའི་ཁམས་ན་དགེ་བ་ནི། མི་དགེ་བ་དང་འདྲེས་པ་མིན་ཏེ། མི་དགེ་བ་རྒྱ་མཚོ་ལྟ་བུ་
ལ་དགེ་བ་ཆུ་ཐིགས་ཙམ་ལས་མེད་པའི་ཕྱིར། འོ་ན་མི་དགེ་བ་ཡང་འདྲེས་མའི་ལས་སུ་
འགྱུར་ཏེ། དགེ་བ་དང་འདྲེས་པའི་ཕྱིར་ཟེར་ན་མ་གྲུབ་སྟེ། འདོད་ཁམས་ན་མི་དགེ་བ་
སྟོབས་ཆེ་བའི་ཕྱིར། དཔེར་ན་ཆུ་ཐིགས་གཅིག་རྒྱ་མཚོར་དོར་བའི་ཚེ་ན། ཆུ་ཐིགས་དེ་རྒྱ་
མཚོ་དང་འདྲེས་པ་ཡིན་གྱི། རྒྱ་མཚོ་ཆུ་ཐིགས་དང་འདྲེས་ཞེས་ཐ་སྙད་མི་འདོགས་པ་
56



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
བཞིན་ནོ། །དེ་ལྟར་ཡོང་མཛོད་འགྲེལ་ལས། འདོད་པའི་ཁམས་ན་དགེ་བ་ནི། མི་དགེ་བ་
དང་འདྲེས་པའི་ཕྱིར་དཀར་ནག་ཡིན་ལ། རྣམ་པར་སྨིན་པའང་འདྲེས་པའི་ཕྱིར་དཀར་ནག་
ཡིན་ནོ། །འདི་ནི་རྒྱུའི་སྒོ་ནས་རྣམ་པར་གཞག་གི །ངོ་བོ་ཉིད་ཀྱི་སྒོ་ནས་ནི་མ་ཡིན་ཏེ། ལས་
སམ་རྣམ་པར་སྨིན་པ་གཅིག་ལ་དཀར་པོ་ཡང་ཡིན་ལ་ནག་པོ་ཡང་ཡིན་པ་དེ་ལྟ་བུ་མི་སྲིད་དེ།
ཕན་ཚུན་འགལ་བའི་ཕྱིར་རོ། །འོ་ན་མི་དགེ་བ་ཡང་དགེ་བ་དང་འདྲེས་པའི་ཕྱིར། དཀར་
ནག་ཏུ་གྱུར་པ་མིན་ནམ་ཞེ་ན། མ་ཡིན་ཏེ། འདོད་པའི་ཁམས་ན་དེ་སྟོབས་དང་ལྡན་པའི་
ཕྱིར། ཞེས་སོགས་བཤད་པའི་ཕྱིར། གཞུང་འདི་ལྟར་གསལ་བར་བཤད་ཀྱང་། གསེར་
ཐུར་ལས། རྣམ་སྨིན་འདྲེས་ཚུལ་ལས་ཀྱི་འདྲེས་ཚུལ་དང་མི་འདྲ་བར། སྤེལ་མར་འབྱུང་བ་
ལ་འཆད་ཅེས་པ་ཡང་མི་འཐད་དེ། འདོད་པའི་ཁམས་ན་གང་ཟག་གི་རྒྱུད་ལ། དགེ་བའི་
རྣམ་སྨིན་བདེ་བ་སོགས་སྟོབས་ཆུང་ལ། ཅིག་ཤོས་སྟོབས་ཆེ་བའི་ཕྱིར་རོ། །
གཉིས་པ་གོང་མ་ནས་བཤད་ཚུལ་ལ། ཀུན་བཏུས་ལས། གཅིག་ཏུ་དཀར་བའི་
ལས་གང་ཞེ་ན། གང་ཁམས་གསུམ་པའི་དགེ་བའོ། །གཅིག་ཏུ་གནག་པའི་ལས་གང་ཞེ་ན་
གང་མི་དགེ་བའོ། །དཀར་ནག་ཏུ་གྱུར་ལོ་རྣམ་པར་སྨིན་པ་དཀར་ནག་ཏུ་གྱུར་པའི་ལས་
གང་ཞེ་ན། འདོད་པ་དང་རབ་ཏུ་ལྡན་པའི་འདྲེན་མ་སྟེ། བསམ་པས་གནག་ལ་སྦྱོར་བས་
དཀར་བའམ། སྦྱོར་བས་གནག་ལ་བསམ་པས་དཀར་བའོ། །ཞེས་སོགས་བཤད་པ་ལྟར།
གཅིག་ཏུ་དཀར་བའི་ལས། གཅིག་ཏུ་གནག་པའི་ལས། དཀར་གནག་ཏུ་གྱུར་ལོ་རྣམ་པར་
སྨིན་པ་དཀར་གནག་ཏུ་གྱུར་པའི་ལས། ནག་པོ་ཟད་བྱེད་ཀྱི་ལས་དང་བཞི་བཤད་པའི་
མཚན་ཉིད་རིམ་བཞིན། ཁམས་གསུམ་གྱི་དགེ་བ། མི་དགེ་བ། བསམ་པས་གནག་ལ་
སྦྱོར་བས་དཀར་བའམ། སྦྱོར་བས་གནག་ལ་བསམ་པས་དཀར་བའི་ལས། ཟག་མེད་ཀྱི་
ལས་དང་བཞི་ལ་བཤད། འོ་ན་གསུམ་པོ་དེའི་མཚན་གཞི་གང་ཞེ་ན། འདི་ལ་དྲི་ལན་འཁྲུལ་
སྤོང་དུ། དེ་སྐབས་ཀྱི་བསམ་སྦྱོར་ཀུན་སློང་གཉིས་ལ་སྦྱར་ཏེ། རྒྱུ་དུས་དང་དེ་དུས་ཀྱི་ཀུན་
དོ



. . གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ། །
སློང་གཉིས་ཀ་དཀར་བའི་ལས་དེ་གཅིག་ཏུ་དཀར་བའི་ལས་དང་། དེ་གཉིས་ཀ་གནག་
པའི་ལས་ཏེ་གཅིག་ཏུ་གནག་པའི་ལས་དང་། གང་རུང་གཅིག་དཀར་ལ་ཅིག་ཤོས་གནག་
པའི་ལས་ནི། འདྲེས་མའི་ལས་སུ་འཇོག །གསེར་ཐུར་ལས་ཀྱང་དེ་དང་འདྲ་བར། ལས་
གཅིག་གི་རྣམ་སྨིན་དཀར་ནག་གཉིས་འབྱིན་པའི་དོན་མིན་གྱི། ལས་ལམ་གཅིག་སྦྱོར་
དངོས་རྗེས་ཀྱི་ནང་ནས། རྣམ་སྨིན་ནག་པོ་འབྱིན་པ་དང་དཀར་པོ་འབྱིན་པ་གཉིས་ཀ་ཡོད་
ཅེས་བྱ་བའི་དོན་ཡིན། དེའི་མཚན་གཞི་ཡང་། རྒྱུ་དུས་ཀྱི་ཀུན་སློང་གནག་ལ། དེ་དུས་ཀྱི་
ཀུན་སློང་དཀར་པོ་ཡིན་པའི་ལས་དེའི་མཚན་གཞི་ཡིན་ཞིང་། དེ་ཡང་རང་གི་ངོ་བོ་དཀར་
པོ་ཡིན་ཡང་། རང་གི་རྒྱུའི་ཀུན་སློང་དེ་རྣམ་སྨིན་ནག་པོ་འབྱིན་བྱེད་ཡིན་པའི་རྒྱུ་མཚན་
གྱིས། རང་ཡང་རྣམ་སྨིན་ནག་པོ་དེ་བསྐྱེད་བྱེད་དུ་འཇོག་ཅེས་བཤད། དཔལ་འབུམ་ཕྲག་
གསུམ་པས་ཀྱང་། མི་དགེ་བ་དང་མ་འདྲེས་པའི་ལེགས་སྤྱད་དེ། གཅིག་ཏུ་དཀར་བའི་
ལས་ཀྱི་མཚན་ཉིད། དགེ་བ་དང་མ་འདྲེས་པའི་ཉེས་སྤྱད་གཅིག་ཏུ་གནག་པའི་ལས་ཀྱི་
མཚན་ཉིད། དགེ་སྡིག་སྤེལ་མར་སྤྱད་པའི་ལས་འདྲེས་མའི་ལས་ཀྱི་མཚན་ཉིད་ཡིན། ཞེས་
བཤད་པའང་། བརྟགས་ན་མཁས་པ་གོ་ཤཱཀ་གཉིས་ཀྱི་བཤད་པ་དང་གནད་གཅིག་པ་སྟེ།
མི་དགེ་བ་དང་མ་འདྲེས་པའི་དགེ་བ་ཞེས་པའི་དོན། དགེ་བའི་ལས་ལམ་ཚར་གཅིག་གི་
སྦྱོར་དངོས་ཀྱི་ནང་ན་སྡིག་པ་གཏན་ནས་མེད་པ་ལ་འཇོག་ཅིང་། དགེ་བ་དང་མ་འདྲེས་
པའི་སྡིག་པའི་དོན་ཡང་། མི་དགེ་བའི་ལས་ལམ་ཚར་གཅིག་གི་སྦྱོར་དངོས་ཀྱི་ནང་ན་དགེ་
བ་གཏན་ནས་མེད་པ་ལ་འཇོག་ལ། དགེ་སྡིག་སྤེལ་མར་སྤྱད་པའི་དོན་ཡང་། དགེ་མི་དགེ་
གང་ཡིན་ཡང་ལས་ལམ་ཚར་གཅིག་གི་སྦྱོར་དངོས་ཀྱི་ནང་ན་དགེ་མི་དགེ་གཉིས་ཀ་སྲིད་
པ་གཅིག་ལ་འཇོག་དགོས་པ་གནད་ཀྱི་གདམས་པ་ཡིན་པའི་ཕྱིར་རོ། །
གསུམ་པ་བསྟན་བཅོས་འདིའི་དགོངས་པ་དང་སྦྱར་ཏེ་བཤད་པ་ལ། འོ་ན་འདིར།
ལས་དཀར་རྣམ་སྨིན་གནག་པ་དང་། །ལས་གནག་རྣམ་སྨིན་དཀར་བ་དང་། །ཞེས་པའི་
60



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
ལས་གཉིས་པོ་དེ། འདྲེས་མའི་ལས་སུ་འཇོག་གམ་མི་འཇོག་སྙམ་ན་ཁོ་བོ་ལྟར་ན། གཞུང་
འདིའི་མངོན་པ་གོང་མ་ལས། དཀར་ནག་ཏུ་གྱུར་ལ་རྣམ་པར་སྨིན་པ་དཀར་ནག་ཏུ་གྱུར་
པ་གང་ཞེ་ན། འདོད་པ་དང་རབ་ཏུ་ལྡན་པའི་འདྲེན་མ་སྟེ། བསམ་པས་གནག་ལ་སྦྱོར་བས་
དཀར་བའམ། སྦྱོར་བས་གནག་ལ་བསམ་པས་དཀར་བའོ། །ཞེས་པའི་དགོངས་འགྲེལ་དུ་
སྦྱར་བ་ཡིན་ཏེ། གཞུང་དེར་འདྲེན་མའི་ལས་ཀྱི་མཚན་གཞིར་བསམ་པས་གནག་ལ་སྦྱོར་
བས་དཀར་བའམ། སྦྱོར་བས་གནག་ལ་བསམ་པས་དཀར་བའོ། །ཞེས་གཉིས་བཤད་པ་
དེ་སོ་སོར་ཕྲལ་ནས། ལས་ནག་རྣམ་སྨིན་དཀར་བ་ནི། སྦྱོར་བས་གནག་ལ་བསམ་པས་
དཀར་བའི་མཚན་གཞི་དང་། ལས་དཀར་རྣམ་སྨིན་གནག་པ་ནི། སྦྱོར་བས་དཀར་ལ་
བསམ་པས་གནག་པའི་མཚན་གཞིར་བཤད་པའི་ཕྱིར།
འདི་ཡང་ཅུང་ཟད་གསལ་བར་བཤད་ན། ཀུན་བཏུས་ལས་བཤད་པའི་ལས་དེའི་ངོ་
བོ་ངོས་བཟུང་། དེ་ཉིད་གཞུང་འདིར་བཤད་པའི་མཚན་གཞི་དང་སྦྱར། དེ་ལ་མཁས་པའི་
དོགས་པ་སྤང་བ་དང་གསུམ། དང་པོ་ནི། བསམ་སྦྱོར་ཚར་གཅིག་ལ་དཀར་ནག་གཉིས་
ཀ་སྲིད་པའི་ལས་གང་ཞིག །རང་འབྲས་རྣམ་སྨིན་བདེ་སྡུག་འདྲེན་མར་བསྐྱེད་པ་དེ་ཀུན་
བཏུས་ལས་བཤད་པའི་འདྲེན་མའི་ལས་ཀྱི་མཚན་ཉིད་དུ་འཇོག་དགོས་ཏེ། གཞུང་འདི་
ཉིད་ལ། དཀར་ནག་ཏུ་གྱུར་ལ། ཞེས་པ་དེས། ལས་ཀྱི་ངོ་བོ་ལ་དཀར་ནག་གཉིས་ཀ་ཚང་
དགོས་པར་བསྟན། རྣམ་པར་སྨིན་པའང་དཀར་ནག་ཏུ་གྱུར། ཞེས་པ་དེས། རང་འབྲས་
རྣམ་སྨིན་དཀར་ནག་གཉིས་ཀ་བསྐྱེད་པ་གཅིག་དགོས་པར་བསྟན་པའི་ཕྱིར། གཉིས་པ་ནི།
འོ་ན་མཚན་ཉིད་དེ་ལྡན་གྱི་ལས་དེའི་མཚན་གཞིར་ཅི། དེ་ལས་དཀར་ནག་གཉིས་ལས་
གང་ཡིན་དེ་ལ་སྤང་བླང་ཇི་ལྟར་བྱེད་སྙམ་ན། འདི་ལྟ་བུའི་རྣམ་དབྱེ་ཤེས་པའི་ཆེད་དུ། ས་
པཎྜི་ཏས་གཞུང་འདི་གསུངས་པ་ཡིན་པས། གསོད་ཕྱིར་སྦྱིན་པ་གཏོང་བའི་ལས་འདི་ཆོས་
ཅན། བསམ་པས་གནག་ལ་སྦྱོར་བས་དཀར་བའི་འདྲེན་མའི་ལས་ཀྱི་མཚན་གཞི་ཡིན་ཏེ།



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ཁྱོད་རང་གི་རྒྱུ་དུས་ཀྱི་ཀུན་སློང་མི་དགེ་བ་དང༌། དེ་དུས་ཀྱི་ཀུན་སློང་དགེ་བ་དང་ལྡན་པའི་
ལས་ཡིན་པའི་ཕྱིར། ཞེས་སྟོན་པ་ལ། གསོད་ཕྱིར་སྦྱིན་པ་གཏོང་ལ་སོགས། །ཞེས་པ་འདི་
བྱུང༌།
འོ་ན་དེ་ལས་དཀར་ནག་གང་དུའང་མི་འདུ་བའི་ཕྱིར་ཞེ་ན། དེ་ཆོས་ཅན། ལས་
དཀར་པོ་ཡིན་ཏེ། རང་གི་དེ་དུས་ཀྱི་ཀུན་སློང་དགེ་བ་དང་མཚུངས་ལྡན་ཡིན་པའི་ཕྱིར།
ཞེས་སྟོན་པ་ལ། ལས་དཀར་ཞེས་པ་འདི་བྱུང་། འོ་ན་ལས་དཀར་པོ་ཡིན་ན། དེ་དང་དུ་
བླངས་པས་ཆོག་གམ་ཞེ་ན། དེ་ཆོས་ཅན། ཁྱོད་ལས་འབྲས་ལ་མཁས་པས་སྤང་བར་བྱ་བ་
ཡིན་ཏེ། སྦྱིན་པ་བཏང་བའི་རྣམ་སྨིན་བདེ་བ་ཅུང་ཟད་བསྐྱེད་ཀྱང༌། རང་གི་རྒྱུ་དུས་ཀྱི་ཀུན་
སློང་མི་དགེ་བ་དེས་རྣམ་སྨིན་ནག་པོ་སྟོབས་ཆེ་བ་གཅིག་བསྐྱེད་པ་གང་ཞིག །ཁྱོད་ཀྱིས་
ཀྱང་དེའི་རྣམ་སྨིན་ནག་པོ་བསྐྱེད་པའི་གྲོགས་བྱེད་པའི་ཕྱིར། ཞེས་སྟོན་པ་ནི། རྣམ་སྨིན་
གནག་པས་སྤང་ཞེས་པ་འདི་བྱུང་། ཡང་མང་པོ་སྐྱོབ་ཕྱིར་གཅིག་གསོད་པའི་ལས་ཆོས་
ཅན། ཁྱོད་སྦྱོར་བས་གནག་ལ་བསམ་པས་དཀར་བའི་འདྲེན་མའི་ལས་ཀྱི་མཚན་གཞི་
ཡིན་ཏེ། ཁྱོད་རང་གི་རྒྱུ་དུས་ཀྱི་ཀུན་སློང་དགེ་བས་ཀུན་ནས་བསླངས་ཤིང་། དེ་དུས་ཀྱི་
ཀུན་སློང་མི་དགེ་བ་དང་ལྡན་པའི་ལས་ཡིན་པའི་ཕྱིར། དེ་ཆོས་ཅན། མི་དགེ་བ་ཡིན་ཏེ།
རང་གི་དེ་དུས་ཀྱི་ཀུན་སློང་མི་དགེ་བ་དང་མཚུངས་ལྡན་ཡིན་པའི་ཕྱིར། འོ་ན་སྤང་བར་བྱ་
སྙམ་ན། མཁས་པས་དང་དུ་བླང་བར་བྱ་སྟེ། སྲོག་བཅད་པའི་རྣམ་སྨིན་སྡུག་བསྔལ་ཅུང་
ཟད་བསྐྱེད་སྲིད་ཀྱང༌། རང་གི་རྒྱུ་དུས་ཀྱི་ཀུན་སློང་ལྷག་བསམ་དེས། རྣམ་སྨིན་བདེ་བ་
སྟོབས་ཆེན་བསྐྱེད་པ་གང་ཞིག །ཁྱོད་ཀྱིས་ཀྱང་དེའི་རྣམ་སྨིན་བསྐྱེད་པའི་གྲོགས་བྱེད་པའི་
ཕྱིར་རོ། །ཞེས་སྟོན་པ་ལ། མང་པོ་སྐྱོབ་ཕྱིར་གསོད་པ་སོགས། །ལས་ནག་རྣམ་སྨིན་དཀར་
ན་བྱ། །ཞེས་པ་བྱུང་བ་ཡིན་ནོ། །
དེས་ན་གནད་ཀྱི་སྙིང་པོ་དྲིལ་ན། འདྲེས་མའི་ལས་ཀྱི་དོན། ལས་གཅིག་ཉིད་དཀར་
62



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
ནག་གཉིས་ཀ་ཡིན་པ་དང་། ལས་གཅིག་ལ་རྣམ་སྨིན་དཀར་ནག་གཉིས་ཀ་ཡོད་ཅེས་པའི་
དོན་མ་ཡིན་གྱི། བསམ་སྦྱོར་གཉིས་སམ་ཀུན་སློང་གཉིས་ཚང་བའི་ལས་གཅིག་ལ། ཀུན་
སློང་དཀར་ནག་གཉིས་ཚང་བ་གཅིག་སྲིད་ཅིང་། ཀུན་སློང་དཀར་ནག་གཉིས་ལ་རྣམ་སྨིན་
དཀར་ནག་གཉིས་སྲིད་ཅེས་པའི་དོན་ཡིན་ལ། འོ་ན་དེ་ལ་སྤང་བླང་ཇི་ལྟར་བྱེད་སྙམ་ན།
ལས་དཀར་ནག་ཏུ་འཇོག་པ་ལ་དེ་དུས་ཀྱི་ཀུན་སློང་གཙོ་ཆེ་ཡང་། འབྲས་བུ་འབྱིན་པ་ལ་
རྒྱུ་དུས་ཀྱི་ཀུན་སློང་གཙོ་ཆེ་བས། དེའི་སྒོ་ནས་སྤང་བླང་བྱེད་དགོས་སོ། །ཞེས་པའི་གནད་
སྟོན་པ་ལ། འཁྲུལ་པ་ཟད་པའི་པཎ་ཆེན་གང་དེས་མང་པོ་སྐྱོབ་ཕྱིར། ཞེས་སོགས་ཀྱི་
ཚིགས་སུ་བཅད་པ་བཀའ་བསྩལ་པ་ཡིན་ཏེ། བླ་མ་འཕགས་པས། དགེ་སྡིག་མ་འདྲེས་
སྤྱོད་པའི་འབྲས། །མ་འདྲེས་མྱོང་ཞིང་འདྲེན་མ་ཡིན། །འདྲེན་མར་མྱོང་འགྱུར་འཕེན་པའི་
ལས། །ཞེས་དང་། རྒྱུ་ཡི་ནུས་པ་སྟོབས་ཆེའི་ལས། །འབྲས་བུ་ངེས་པར་མྱོང་འགྱུར་ཏེ། །
རྐྱེན་གྱི་ནུས་པས་མ་ངེས་འགྱུར། །ཞེས་བཤད་པའང་འདིའི་གསལ་བྱེད་ཡིན་པའི་ཕྱིར།
གསུམ་པ། འོ་ན། མང་པོའི་དོན་དུ་གཅིག་གསོད་པའི་ལས་འདི་ཆོས་ཅན། ཁྱོད་མི་
དགེ་བ་མ་ཡིན་པར་ཐལ། ཁྱོད་མི་དགེ་བའི་གཟུགས་བརྙན་ཡིན་པའི་ཕྱིར་ཏེ། རང་འབྲས་
ཚོར་བ་ཡིད་འོང་སྐྱེད་བྱེད་ཡིན་པའི་ཕྱིར། རྟགས་གྲུབ་སྟེ། གསལ་བའི་མེ་ལོང་ལས། མང་
པོའི་དོན་དུ་གཅིག་གསོད་སོགས། །ཞེས་སོགས་བཤད་པས་སོ་སྙམ་ན། སྐྱོན་མེད་དེ། མི་
ངན་པ་ལ་མིའི་གཟུགས་བརྙན་ཞེས་པ་ལྟར། དམན་པ་ལ་དགག་སྒྲ་སྦྱོར་བ་ཙམ་ཡིན་པའི་
ཕྱིར་དང༌། ཁོ་རང་གི་རྣམ་སྨིན་སྡུག་བསྔལ་ཅུང་ཟད་བསྐྱེད་ཀྱང་། བདག་འབྲས་བདེ་བ་
སྟོབས་ཆེ་བ་ཞིག་བསྐྱེད་པ་ལ། འབྲས་བུ་ཡིད་འོང་བསྐྱེད་ཅེས་གཙོ་ཆེ་བའི་མིང་བཏགས་
པའི་ཕྱིར་དང་། གཞུང་འདིར། རྣམ་སྨིན་དཀར་ན་བྱ། ཞེས་པ་དེས། ལས་དེ་ཁོ་རང་གི་
རྣམ་སྨིན་མ་ཡིན་གྱི། ཁོ་རང་གི་རྒྱུའི་ཀུན་སློང་གི་རྣམ་སྨིན་ལ་དགོངས་པ་ཡིན་པའི་
ཕྱིར་རོ། །ཅིག་ཤོས་ལ་ཡང་སྐྱོན་སྤོང་དེ་བཞིན་སྦྱར་རོ། །



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
འོ་ན། ཁོ་ན་རེ། རབ་དབྱེའི་གཞུང་འདི། ཀུན་བཏུས་ཀྱི་གཞུང་དེ་དང་སྦྱར་ནས་
འཆད་པ་རང་བཟོ་མ་གཏོགས། ཡིད་ཆེས་པའི་ལུང་མེད་དོ་ཞེ་ན། ཤིན་ཏུ་ཡོད་དེ། དཀྱུས་
ཀྱི་འགྲེལ་པ་རྒྱལ་པོའི་སྲས་ལས། དེའི་མཚན་གཞི་བཟུང་བ་དང་། བདག་ཉིད་ཆེན་པོའི་
གཞུང་འདི་ལེགས་པར་འགྲིག་འདུག་པའི་ཕྱིར་ཏེ། རྒྱལ་སྲས་ལས། གཅིག་ན་ཇི་ལྟར་དགེ་
བར་ཡང་འགྱུར་ལ། མི་དགེ་བ་ཡང་འགྱུར་ཞེ་ན། འདི་ལ་འཇུག་པའི་སྐད་ཅིག་ངེས་པས་ ་
དེ་གཉིས་ཀ་བརྗོད་པས་ནི་མ་ཡིན་གྱི། བསམ་པ་དང་ལྷན་ཅིག་པའི་སྦྱོར་བ་ལ་ཅེས་བྱ་སྟེ།
འདི་ནི་འདིར་དགོངས་པ་ཡིན་པར་རིགས་པར་བྱའོ། །དེ་ལ་བསམ་པས་གནག་ལ་སྦྱོར་
བས་དཀར་བ་ནི། དཔེར་ན་འགའ་ཞིག་གཞན་དག་ལ་བསླུ་བར་འདོད་ནས། དེ་དག་ཡིད་
ཆེས་པར་བྱ་བའི་མཚན་མར་བསམ་པས། སྦྱིན་པ་རྣམས་བྱིན་ནས་རབ་ཏུ་བྱུང་བའི་བར་
དུའོ། །སྦྱོར་བས་གནག་ལ་བསམ་པས་དཀར་བ་ནི། དཔེར་ན་འགའ་ཞིག་བུའམ་སློབ་མ་
ལ་མི་ཕན་པར་ལྡོག་པར་འདོད་ཅིང་། ཕན་པ་ལ་སྦྱོར་བར་འདོད་ནས་སྙིང་བརྩེ་བའི་
སེམས་ཀྱིས་ལུས་དང་ངག་གི་དྲག་ཏུ་བྱེད་པའི་ཚེ་ཀུན་ནས་ཉོན་མོངས་པར་འགྱུར་རོ། །
ཞེས། བརྩེ་བས་བུ་སློབ་འཆོས་པའི་ལས་ལ་རྒྱུ་དུས་སྙིང་བརྩེ་དང་། དེ་དུས་ཞེ་སྡང་སྐྱེ་བར་
བཤད་འདུག་པ་སོགས་ཀྱིས་ཡིན་ནོ། །གནད་འདི་རྣམས་དེང་སང་ཁོ་བོའི་སྤྱོད་ཡུལ་ཡིན་ཏེ།
པཎ་ཆེན་གསུང་གི་བདུད་རྩི་ཁོ་བོའི་སྙིང་ལ་སིམས་པས་སོ། །
གཞན་ཡང་ལས་ཆོས་ཅན། ཁྱོད་ལ་འབྲས་བུའི་སྒོ་ནས། འཕེན་བྱེད་ལས་དང་།
རྫོགས་བྱེད་ལས་རྣམ་པ་གཉིས་སུ་བཤད་དེ། རང་འབྲས་རྣམ་སྨིན་གྱི་ངོ་བོ་འཕེན་པར་
བྱེད་པའི་ལས་དང་། རྣམ་སྨིན་དང་བདག་འབྲས་སོགས་ཀྱི་ཁྱད་པར་རྫོགས་པའི་ལས་
གཉིས་སུ་བཤད་པའི་ཕྱིར། དཔེར་ན། རི་མོའི་སྐྱ་རིས་དང་། ཚོན་རྫོགས་ལྟ་བུའོ། །འཕེན་
རྫོགས་ཀྱི་ལས་དེ་དག་ཆོས་ཅན། ཁྱོད་ཀྱིས་འབྲས་བུ་འགྲུབ་ཚུལ་ལ་དབྱེ་ན་མུ་བཞིར་
ཡོད་དེ། འཕེན་བྱེད་དགེ་བས་འཕངས་པ་ལ། རྫོགས་བྱེད་ཀྱང་ནི་དགེ་བས་རྫོགས་པ་
64



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
དང་། འཕེན་བྱེད་སྡིག་པས་འཕངས་པ་ལ། རྫོགས་བྱེད་ཀྱང་ནི་སྡིག་པས་རྫོགས་པ་དང་།
འཕེན་བྱེད་དགེ་བས་འཕངས་པ་ལ་རྫོགས་བྱེད་སྡིག་པས་རྫོགས་པ་དང་། འཕེན་བྱེད་
སྡིག་པས་འཕངས་པ་ལ་རྫོགས་བྱེད་དགེ་བས་རྫོགས་པ་དང་བཞི་ཡོད་པའི་ཕྱིར། དེ་དག་
གི་དཔེར་བརྗོད་མདོར་བསྡུས་པ་ཆོས་ཅན། སྐལ་ལྡན་རྣམས་ཀྱི་ཡིད་ལ་ཟུངས་ཤིག་སྟེ།
མ་འདྲེས་པར་བཤད་པར་བྱའོ་སྟེ་རྒྱུ་མཚན་དེའི་ཕྱིར། དེ་ཡང་། ཇི་ལྟར་སྙམ་ན། ཚེ་སྔ་མ་
རྒྱུ་དགེ་བ་ཤས་ཆེར་སྤྱད་ཅིང་། འཆི་བའི་བསམ་སྦྱོར་དགེ་བས་བྱས་པའི་མཐོ་རིས་གསུམ་
པོ་འགྲུབ་པ་ནི་ཆོས་ཅན། འཕེན་བྱེད་དགེ་བས་འཕངས་པ་ཡིན་ཏེ། དགེ་བའི་ལས་ཀྱི་
འཕང་བྱའི་རྣམ་སྨིན་གྱི་གཙོ་བོ་ཡིན་པའི་ཕྱིར། དེ་དག་ནད་མེད་པ་དང་། ལོངས་སྤྱོད་ཆེ་བ་
དང༌། བདེ་བ་སོགས་རྫོགས་པར་མྱོང་བ་ཆོས་ཅན། རྫོགས་བྱེད་དགེ་བས་རྫོགས་པ་ཡིན་ཏེ།
དགེ་བའི་རྣམ་སྨིན་གྱི་ལུས་རྟེན་ལ། དགེ་བའི་བདག་འབྲས་དང་རྒྱུ་མཐུན་འབྲས་བུ་
སོགས་ཀྱིས་ཁ་རྫོགས་པར་བསྐང་བའི་འབྲས་བུ་ཡིན་པའི་ཕྱིར། ཚེ་སྔ་མ་རྒྱུ་མི་དགེ་བ་
ཤས་ཆེར་སྤྱད་ཅིང་། འཆི་བའི་མཚམས་སྦྱོར་མི་དགེ་བས་བྱས་པའི་ངན་སོང་གསུམ་དུ་སྐྱེ་
བ་ནི་ཆོས་ཅན། འཕེན་བྱེད་སྡིག་པས་འཕངས་པ་ཡིན་པར་གསུངས་ཏེ། སྡིག་པས་
འཕངས་བྱའི་རྣམ་སྨིན་གྱི་གཙོ་བོ་ཡིན་པ་ལྟར་འཕངས་ཟིན་པའི་རྟེན་ཡིན་པའི་ཕྱིར། དེ་
དག་དབུལ་འཕོངས་སོགས་ཀྱི་སྡུག་བསྔལ་མྱོང་བ་ནི་ཆོས་ཅན། རྫོགས་བྱེད་སྡིག་པས་
རྫོགས་པ་ཡིན་ཏེ། སྡིག་པའི་རྣམ་སྨིན་ལུས་རྟེན་ལ། སྡིག་པའི་རྒྱུ་མཐུན་དང་བདག་འབྲས་
སོགས་ཀྱིས་ཁ་བསྐང་བའི་འབྲས་བུ་ཡིན་པའི་ཕྱིར། ཚེ་སྔ་མ་ལ་མི་དགེ་བ་ཤས་ཆེར་སྤྱད་
ནས། འཆི་བའི་མཚམས་སྦྱོར་དགེ་བས་བྱས་པའི་མཐོ་རིས་ཆོས་ཅན། ཁྱོད་འཕེན་བྱེད་
དགེ་བས་འཕང་ཞིང་རྫོགས་བྱེད་སྡིག་པས་རྫོགས་པ་ཡིན་ཏེ། ཁྱོད་དགེ་བས་འཕངས་པའི་
རྣམ་སྨིན་འབྲས་བུ་ཡིན་མོད་ཀྱི། ཁྱོད་སོགས་དེའི་ནད་དང་གནོད་པ་སོགས་རྫོགས་བྱེད་
སྡིག་པའི་བདག་འབྲས་སོགས་ཀྱིས་ཁ་བསྐང་བ་ཡིན་པར་གསུངས་པའི་ཕྱིར། ཚེ་སྔ་མ་ལ་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
དགེ་བ་ཤས་ཆེར་སྤྱད་ནས་འཆི་བའི་མཚམས་སྦྱོར་མི་དགེ་བས་བྱས་པའི་ངན་འགྲོ་ཀླུ་ལྟ་བུ་
ཆོས་ཅན། ཁྱོད་འཕེན་བྱེད་སྡིག་པས་འཕོངས་པ་ལ་རྫོགས་བྱེད་དགེ་བས་རྫོགས་པ་ཡིན་ཏེ།
ཁྱོད་ཀྱི་འཕེན་བྱེད་སྡིག་པ་ཡིན་ཡང་། ཁྱོད་སོགས་དེའི་ལུས་སེམས་བདེ་བས་གནས་
སྐབས། དགེ་བས་བདག་འབྲས་སོགས་ཀྱིས་ཁ་བསྐང་བ་སོགས་ཡིན་པའི་ཕྱིར། དེ་ལྟར་
ཡང་། ལས་འབྲས་གསལ་བའི་མེ་ལོང་ལས། རྟག་པར་རྒྱུན་དུ་སྡིག་བསགས་ཀྱང་། །འཆི་
ཚེ་དགེ་བས་མཚམས་སྦྱོར་ནི། །འཕེན་བྱེད་དགེ་བས་འཕངས་པའི་ཕྱིར། །བདེ་འགྲོར་
སྐྱེས་ཀྱང་རྫོགས་བྱེད་ལས། །སྡིག་པས་ནད་ཅན་དབུལ་པོ་སོགས། །རྟག་པར་སྡུག་བསྔལ་
གྱིས་གཟིར་འགྱུར། །རྟག་པར་རྒྱུན་དུ་དགེ་བསགས་ཀྱང་། །འཆི་ཚེ་སྡིག་པས་མཚམས་
སྦྱར་ན། །འཕེན་བྱེད་སྡིག་པས་འཕངས་པའི་ཕྱིར། །ངན་འགྲོར་སྐྱེས་ཀྱང་རྫོགས་བྱེད་
ལས། །དགེ་བས་ཀླུ་ཡི་དབང་པོ་དང་། །གནོད་སྦྱིན་མཆོག་སོགས་བདེ་ལྡན་འགྱུར། །ཞེས་
བཤད་པས་སོ་ཞེས་སོ། །
དེས་ནི་སྐབས་འདིར་གནད་འདི་ཤེས་དགོས་ཏེ། འཕེན་རྫོགས་གཉིས་ཀྱི་ཟླས་ཕྱེས་
པའི་འཕེན་བྱེད་དང་། འཕེན་འགྲུབ་གཉིས་ཀྱིས་ཟླས་ཕྱེས་པའི་འཕེན་བྱེད་དང་། འཕེན་
པར་བྱེད་པ་དང་བྱ་བའི་དུས་སུ་མཐུན་པར་འཇུག་པ་གཉིས་ཀྱིས་ཟླས་ཕྱེས་པའི་འཕེན་
བྱེད་གསུམ་མ་འདྲེས་པར་ཤེས་དགོས་ཏེ། དང་པོ་ནི། རྣམ་སྨིན་གྱི་རྒྱུར་གྱུར་པའི་འཕེན་
གྲུབ་ཐམས་ཅད། གཉིས་པ་ནི། རྟེན་འབྲེལ་བཅུ་གཉིས་ཀྱིས་ཟླས་ཕྱེ་བའི་ཡན་ལག་དང་
པོ་གསུམ་དང་། གསུམ་པ་ནི། རྒྱུ་དུས་དང་། དེ་དུས་ཀྱི་ཀུན་སློང་གིས་ཟླས་ཕྱེས་པའི་རྒྱུ་
དུས་ཀྱི་ཀུན་སློང་ལ་འཇོག་དགོས་པའི་ཕྱིར། འོ་ན་སྐབས་འདིའི་འཕེན་རྫོགས་གཉིས་ཀྱི་
ཁྱད་པར་གང་སྙམ་ན། རང་གི་རྣམ་སྨིན་གྱི་ངོ་བོ་འཕེན་པར་བྱེད་པའི་ལས། དེ་གཉིས་
ཀྱིས་ཟླས་ཕྱེས་པའི་འཕེན་བྱེད་ལས་ཀྱི་མཚན་ཉིད་ཡིན། འདི་གཡོ་བ་མི་སྲིད་དེ། བདེ་
འགྲོ་འཕེན་བྱེད་ཀྱིས་ངན་འགྲོ་འཕེན་པ་སོགས་མི་སྲིད་པའི་ཕྱིར། རང་གི་བདག་འབྲས་



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
དང་རྒྱུ་མཐུན་གྱི་འབྲས་བུ་ཅི་རིགས་པར་རྫོགས་པར་བྱེད་པའི་ལས་རྫོགས་བྱེད་ལས་ཀྱི་
ངོ་བོ་ཡིན། འདི་གཡོ་བ་ཡང་སྲིད་དེ། རང་རང་ཚེ་རིང་བ་སོགས་བདེ་འགྲོའི་རྟེན་ལ་སྨིན་
དགོས། ངན་འགྲོའི་རྟེན་ལ་སྨིན་པའང་སྲིད་པའི་ཕྱིར། དཔེར་ན། མཛོད་ལས། ཐམས་
ཅོད་བདག་པོའི་རྒྱུ་མཐུན་དང་། །རྣམ་སྨིན་འབྲས་བུ་འབྱིན་པར་འདོད། །སྡུག་བསྔལ་ཕྱིར་
དང་བསད་ཕྱིར་དང༌། །གཟི་བྱིན་མེད་ཕྱིར་འབྲས་རྣམ་གསུམ། །ཞེས་བཤད་པའི་སྲོག་
གཅོད་པའི་རྣམ་སྨིན་ནི། ངན་འགྲོའི་རྟེན་ལ་སྨིན་དགོས་ལ། བདག་པོ་དང་རྒྱུ་མཐུན་
འབྲས་བུ་ནི། བདེ་འགྲོའི་རྟེན་ལ་སྨིན་པ་ཡོད་པ་ལྟ་བུའོ། །
གཞན་ཡང་། ལས་ཆོས་ཅན། ཁྱོད་ལ་དབྱེ་ན་གཅིག་ཏུ་དཀར་བ་དང༌། གཅིག་ཏུ་
གནག་པ་དང་། འདྲེན་མའི་ལས་རྣམ་པ་གསུམ་དུ་ཐུབ་པས་གསུངས་ཏེ། བསམ་སྦྱོར་ཚར་
གཅིག་གི་སས་བསྡུས་པའི་ལས་ལ་ཀུན་སློང་གཉིས་ཀ་དཀར་བ་དང་། གཉིས་ཀ་གནག་པ་
དང་། གང་རུང་གཅིག་དཀར་ལ་གཅིག་ཤོས་གནག་པའི་ལས་གསུམ་དུ་གསུངས་པའི་
ཕྱིར། ལས་དེ་གསུམ་གྱི་རྣམ་སྨིན་འབྱིན་ཚུལ་ཡང་ཡོད་དེ། གཅིག་ཏུ་དཀར་བས་རྣམ་སྨིན་
བདེ་བ་ཁོ་ན་བསྐྱེད། གཅིག་ཏུ་གནག་པས་རྣམ་སྨིན་སྡུག་བསྔལ་ཁོ་ན་བསྐྱེད། འདྲེན་མའི་
ལས་ཀྱིས་རྣམ་སྨིན་བདེ་བ་དང་སྡུག་བསྔལ་གཉིས་ཀ་སྤེལ་ཏེ་བསྐྱེད་པར་གསུངས་པའི་
ཕྱིར། འདིར་པཎ་ཤཱཀ་པས། འདི་དང་འོག་ཏུ་འདྲེན་མའི་ལས། །བཤད་པ་མི་ཟློས་ཁྱོད་
པར་ནི། །མངོན་པ་གོང་འོག་ལུགས་ཡིན་ཏེ། །ལས་དེ་གཟུགས་ཅན་ཡིན་མིན་ནོ། །ཞེས་
གོང་དུ་བཤད་པའི་འདྲེས་མའི་ལས་ནི། མངོན་པ་གོང་མའི་ལུགས་དང་། འདིར་བཤད་པ་
ནི་མངོན་པ་འོག་མའི་ལུགས་ཡིན། ཞེས་གསུངས་པ་ནི་གནད་ཅུང་ཟད་མ་རྟོགས་པ་ཡིན་ཏེ།
མདོ་ལས། དཀར་ལ་དཀར་བའི་ལས། གནག་ལ་གནག་པའི་ལས། དཀར་ནག་ཏུ་གྱུར་
ལ་རྣམ་པར་སྨིན་པ་དཀར་ནག་ཏུ་གྱུར་པའི་ལས། ནག་པོ་ཟད་བྱེད་ཀྱི་ལས་དང་བཞིར་
བཤད་པའི་དཀར་ནག་ཏུ་གྱུར་ལ་རྣམ་པར་སྨིན་པ་དཀར་ནག་ཏུ་གྱུར་པའི་ལས་ཀྱི་ངོས་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
འཛིན། མདོ་ལས། འདོད་པའི་དགེ་བ་ལ་ངོས་བཟུང་ནས། འདྲེས་མའི་ལས་ཞེས་བཤད་
པ་དང་། ཀུན་བཏུས་ལས། བསམ་སྦྱོར་དཀར་ནག་གཉིས་ཀྱི་བསྡུས་པའི་ལས་ལ་ངོས་
བཟུང་ནས་འདྲེན་མའི་ལས་ཞེས་བཤད་པའི་ཚིག་དོན་གྱི་ནུས་པ་མ་རྙེད་པའི་ཕྱིར། ་
དེ་ཡང་མདོ་ལས། འདོད་པའི་དགེ་བ་དེ་དཀར་ནག་ཏུ་གྱུར་པའི་ལས་ཞེས་བྱ་སྟེ།
དེ་མི་དགེ་བ་དང་འདྲེས་མའི་ལས་ཡིན་པའི་ཕྱིར་ཏེ། དེ་གང་ཟག་གཅིག་གི་རྒྱུད་ལ་མི་དགེ་
བ་དང་ལྷན་ཅིག་ཏུ་འདྲེས་པའི་ཕྱིར། དེའི་རྣམ་སྨིན་དེ་ཡང་དཀར་ནག་ཏུ་གྱུར་པའི་རྣམ་
སྨིན་ཞེས་བྱ་སྟེ། གང་ཟག་གཅིག་གི་རྒྱུད་ལ་མི་དགེ་བའི་རྣམ་སྨིན་དང་ལྷན་ཅིག་འདྲེས་
པའི་ཕྱིར། དེས་ན་ལུགས་འདི་ལ་འདྲེས་མའི་ལས་ཡིན་ན་དགེ་བ་ཁོ་ན་ཡིན་པས་ཁྱབ་
ཅིང་། རྣམ་སྨིན་ཡང་དགེ་བ་ཁོ་ན་བསྐྱེད་པར་བཤད་ཀྱི། ལས་དེས་རྣམ་སྨིན་བདེ་སྡུག་
འདྲེས་མར་བསྐྱེད་པའི་དོན་མེད་པས། སྐབས་འདིའི་འདྲེན་མའི་ལས་སུ་འཇོག་པ་ནི།
གནད་མ་ཟིན་པ་ཡིན་པའི་ཕྱིར། ཀུན་བཏུས་ལྟར་ན་བསམ་སྦྱོར་དཀར་ནག་སྤེལ་མའི་
ལས་དེ་ལ། དཀར་ནག་ཏུ་གྱུར་ལ་རྣམ་པར་སྨིན་པའང་དཀར་ནག་ཏུ་གྱུར་པའི་ལས་ཞེས་
བྱ་སྟེ། ལས་ཀྱི་ངོ་བོ་དགེ་མི་དགེ་སྤེལ་མ་དང་། རྣམ་སྨིན་བདེ་སྡུག་སྤེལ་མ་བསྐྱེད་པས་
འདྲེན་མའི་ལས་ཀྱི་ཐ་སྙད་གསུངས་པ་ཡིན་པའི་ཕྱིར་རོ། །དེས་ན་ལུགས་འདི་ལ་འདྲེན་
མའི་ལས་ལ་དགེ་མི་དགེ་གཉིས་ཀ་ཡོད་ཅིང་། འབྲས་བུ་བདེ་སྡུག་གཉིས་འདྲེན་པས།
གཞུང་འདི་དང་ཤིན་ཏུ་འབྲེལ་ཆགས་པའི་ཕྱིར། གནད་འདི་ཡང་ཁོ་བོས་རྟོགས་ཏེ། ཀུན་
བཏུས་ལྟར་ན། འདྲེན་མའི་ལས་དང་། མདོ་ལྟར་ན། འདྲེས་མའི་ལས་ཅེས་བྱ་བའི་གནད་
ཀྱི་སྙིང་པོ་ཁོ་བོས་རྟོགས་པའི་ཕྱིར་རོ། །འོ་ན་སྔར་གོང་དུ་འདྲེན་མའི་ལས་བཤད་ཟིན་པ་
དང༌། ཟློས་པའི་སྐྱོན་ཡོད་ཅེ་ན་མེད་དེ། བཞིར་ཕྱེ་བ་དང་། གསུམ་དུ་དབྱེ་བའི་ཁྱད་པར་
ཙམ་ཡིན་པའི་ཕྱིར་རོ། །
གཉིས་པ་ལོག་རྟོག་དགག་པ་ལ་གཉིས། གཞི་དང་ལས་ལ་འཁྲུལ་པ་ཐུན་མོང་བ་
68



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད། །
དགག །གཞིའི་གནད་ལ་འཁྲུལ་མེད་རང་ལུགས་བསྒྲུབ་པའོ། །དང་པོ་ལ་གཉིས། ཆོས་
དབྱིངས་བསྔོ་རྒྱུའི་དགེ་བར་འཁྲུལ་པ་དགག །ཁམས་གཞན་སྙིང་པོ་རྒྱུའི་དགེ་བར་འཁྲུལ་
པ་དགག་པའོ། །དང་པོ་ལ་གཉིས། དགག་བྱའི་གཙོ་བོ་གཞན་གྱི་འཁྲུལ་པ་བརྗོད།
འཁྲུལ་པ་འགོག་བྱེད་ལུང་རིགས་རྒྱས་པར་བཤད་པའོ། །དང་པོ་ནི། བོད་གངས་ཅན་
འདིར་གཞི་བདེ་གཤེགས་སྙིང་པོ་དང་། ལས་དངོས་རྒྱུའི་དགེ་བ་དང་། རྒྱུ་དང་འབྲས་བུའི་
རྣམ་གཞག་གི་གནད་བཅོས་པ། རྒྱལ་བའི་བསྟན་པའི་ཡང་སྙིང་། གྲངས་ཅན་གྱི་ལུགས་
དང་འདྲ་བར་བཅོས་པ་འགའ་ཞིག་ཡོད་པས། འདི་ལུང་རིགས་ཀྱི་གནད་ཟབ་མོས་འགོག་
པར་བྱེད་པ་ལ། ཐོག་མར་ཕྱོགས་སྔ་བརྗོད་པ་ན། ཞང་གཡུ་བྲག་པ། འབྲི་སྟག་རྒོད་
གསུམ་ལ་སོགས་པའི་གངས་ཅན་གྱི་བགྲེས་པོ་ཁ་ཅིག་ཆོས་ཅན། ཁྱོད་མདོ་ཕལ་པོ་ཆེའི་
ལེའུ་ཉི་ཤུ་རྩ་གཅིག་པ་རྡོ་རྗེ་རྒྱལ་མཚན་གྱི་བསྔོ་བའི་ལེའུ་ལས། འགྲོ་ཀུན་དགེ་བ་ཇི་སྙེད་
ཡོད་པ་དང་། །བྱས་དང་བྱེད་འགྱུར་དེ་བཞིན་བྱེད་པ་རྣམས། །བཟང་པོ་ཇི་བཞིན་དེ་འདྲའི་
ས་དག་ལ། །ཀུན་ནས་ཀུན་ཀྱང་བཟང་པོ་དེར་གྱུར་ཅིག །ཅེས་པའི་དགོངས་པ་འཆད་པ་ལ།
གཞི་དང་། བསྔོ་རྒྱུའི་དགེ་བ་དང་། རྒྱུ་འབྲས་ཀྱི་གནད་གསུམ་ལ་འཁྲུལ་པར་སྨྲ་བའི་གང་
ཟིག་ཡིན་ཏེ། དཔེ་གྲངས་ཅན་གྱི་ལུགས་བཞིན་དུ། མདོ་དེའི་ཚིག་གི་འཁྲུལ་གཞི་བྱས་ནས།
བསྔོ་རྒྱུ་ཡོད་པའི་དགེ་བ་ཞེས་བྱ་བ་རང་བྱུང་དུ་གྲུབ་པར་འདོད་ཅིང་། དེ་ལ་བདེ་གཤེགས་སྙིང་
པོ་ཡིན་ཞེས་ཟེར་བའི་ཕྱིར། ཞང་གཡུ་བྲག་པའི་ལམ་མཆོག་ཏུ་མཐར་ཐུག་ལས། པ་ན་སེ་
ཡི་འབྲས་བུ་བཞིན། །རྒྱུ་དང་འབྲས་བུ་དུས་མཚུངས་ཡིན། །ལས་འཕྲོ་ཅན་གྱིས་རྟོགས་
པར་འགྱུར། །ཞེས་དང་། ཡང་དེ་ཉིད་ཀྱི་ཐབས་ལ་མཁས་པའི་དྲིས་ལན་གསེར་ཞུན་མ་
ལས། རྒྱ་མཚོ་ལྟ་བུའི་ཁམས་དགེ་བ། །བྱ་བསགས་གཉེར་མའི་རླབས་ཆེན་གྱིས། །སྤྱད་པ་
ལྟ་བུའི་དགེ་བས་ཕྱིར། །བླ་ན་མེད་པའི་བྱང་ཆུབ་བསྔོ། །ཞེས་བཤད་པའི་ཕྱིར། གྲངས་
ཅན་ལུགས་བཞིན་ཞེས་པའི་དཔེ་འཆད་པ་ལ། མུ་སྟེགས་གྲངས་ཅན་པ་རྣམས་ཆོས་ཅན།



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ཁྱོད་གཤིས་ལ་དགེ་སྡིག་ཡོད་ཅེས་ཟེར་ཞིང་རྒྱུ་ལ་འབྲས་བུ་གནས་པར་འདོད་དེ། ཤེས་བྱ་
ཉི་ཤུ་རྩ་ལྔ་ལས། རྒྱུ་སྤྱི་གཙོ་བོ་རྟག་པ་ལོ། འབྲས་བུ་རྣམ་འགྱུར་ཉེར་གསུམ་གདོད་མ་ནས་
ཡོད་པར་འདོད་པའི་ཕྱིར་ཏེ་གྲངས་ཅན་གྱི་གཞུང་ལས། དགེ་དང་མི་དགེ་ཇི་སྙེད་པ། །
འཁོར་བ་དང་ནི་གྲོལ་བ་ཡང་། །གཙོ་བོའི་ངང་དུ་གདོད་ནས་ཡོད། །འོན་ཀྱང་ཐབས་ཀྱི་
གསལ་བར་འབྱིན། །འོ་མའི་དུས་ན་ཞོ་གང་དང་། །ཞོ་ཡི་དུས་ན་མར་ཉིད་གང་། །དྲག་པོ་
ལེན་གྱིས་བཤད་པ་སྟེ། །འབིགས་བྱེད་གནས་པའང་དེ་སྐད་སྨྲ། །ཞེས་བཤད་པའི་ཕྱིར།
བོད་དེ་དག་མདོའི་ཚིག་གིས་འཁྲུལ་གཞི་བྱས་ནས། དེ་ལྟར་སྨྲ་བའི་རྒྱུ་མཚན་ཡོད་དེ།
མདོ་དེས། འགྲོ་ཀུན་དགེ་བ་ཇི་སྙེད་ཡོད་པ་དང་། །ཞེས་བསྔོ་རྒྱུའི་དགེ་རྩ་ངོས་བཟུང་བ་
ལས་ལོགས་སུ། བྱས་དང་བྱེད་འགྱུར་དེ་བཞིན་བྱེད་པོ་རྣམས། །ཞེས་པ་དེས་ཀྱང༌། དུས་
གསུམ་གྱི་བསྡུས་པའི་བསྔོ་རྒྱུའི་དགེ་རྩ་གཅིག་ངོས་བཟུང་བ་གང་ཞིག །ཕྱི་མ་དེས། འདུས་
བྱས་ཀྱི་བསྔོ་རྒྱུའི་དགེ་རྩ་ཐམས་ཅད་བསྡུས་པས། སྔ་མ་དེས་འདུས་མ་བྱས་ཀྱི་བསྔོ་རྒྱུའི་
དགེ་རྩ་ལ་འཆད་པ་ལས་འོས་མེད་པའི་ཕྱིར་དང་། དེ་ལྟར་མིན་ན། དེ་གཉིས་ཟློས་པའི་
སྐྱོན་ཡོད་པའི་ཕྱིར་སྙམ་དུ་འཁྲུལ་འདུག་པའི་ཕྱིར་རོ། །དེས་ན་ཆོས་དབྱིངས་བསྔོ་རྒྱུའི་
དགེ་བར་ཁས་བླངས་པས། བསྔོ་རྒྱུའི་དགེ་བ་བསྔོ་བ་དང་བཅས་པའི་གནད་བཅོས་པར་
སོང་ཞིང་། གཞི་བདེ་གཤེགས་སྙིང་པོ་དགེ་བ་དང་། དེ་ལ་སྟོབས་སོགས་ཀྱི་ཡོན་ཏན་རང་
ཆས་སུ་ཁས་བླངས་པས། གཞིའི་གནད་བཅོས་པ་ཡང་ཡིན་ལ། དེ་ལྟ་བུའི་སྙིང་པོ་སེམས་
ཅན་ལ་གདོད་མ་ནས་ཡོད་པར་ཁས་བླངས་པས། རྒྱུ་འབྲས་ཀྱི་གནད་ཀྱང་བཅོས་པར་
སོང་བས། ཕྱོགས་སྔ་མའི་འཁྲུལ་པའི་གནད་ངོས་བཟུང་ནས། དེ་འགོག་བྱེད་ལུང་རིགས་
ཀྱི་གནད་བསྡུས་ནས་སྟོན་པ། གཞུང་འདི་ལ་རྣམ་དཔྱོད་ཀྱི་ཤེས་རབ་ཀྱི་མིག་གིས་བལྟས་ན།
གསལ་ལེར་བཞུགས་ཀྱང༌། དེ་ལྟ་བུའི་གནད་མ་གོ་བ་དག་གིས་བསྡུས་དོན་གྱི་ས་བཅད་
ཙམ་ཡང་འཆད་མ་ཤེས་ན། ལུང་རིགས་ཀྱི་གནད་ཟུར་ཕྱིན་པ་ལ་ཕུལ་ཕྱིན་དུ་འཆད་ཤེས་
7)



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ གནད་ཀྱི་སྙིང་པོ་གསལ་བྱེད།
པ་སྨོས་ཀྱང་ཅི་འཚལ་མོད། ཁོ་བོས་ནི་དེ་ལྟ་བུའི་གནད་བཤད་ཅིང་འཆད་པར་འགྱུར་ཏེ།
དཔྱོད་ལྡན་གཟུ་བོར་གནས་པ་དག་གིས་གཟིགས་པས་གསལ་བའི་ཕྱིར་རོ། །
གཉིས་པ་འགོག་བྱེད་ལུང་རིགས་རྒྱས་པར་བཤད་པ་ལ་བཞི། ཐུན་མོང་ལུང་
རིགས་སྤྱི་དང་འགལ་བས་དགག །ཁྱད་པར་བསྔོ་ལེའི་མདོ་དང་འགལ་བས་དགག །བྱེ་
བྲག་ཐུན་མོང་མ་ཡིན་པའི་རིགས་པས་དགག །ལག་ལེན་རང་ཚིག་སྔ་ཕྱི་འགལ་བས་
དེགག་པའོ། །དང་པོ་ལ་གསུམ། ཐུན་མོང་ལུང་གི་གནོད་བྱེད་རྒྱས་པར་བཤད། ཐུན་མོང་
རིགས་པས་གནོད་བྱེད་བསྡུས་ཏེ་བསྟན་པ། ཞར་བྱུང་བྱམས་སོགས་ཤིས་དགེའི་ལོག་རྟོག་
དགག་པའོ། །དང་པོ་ལ་བཞི། འགྱུར་མེད་སྟོན་པའི་ལུང་དང་འགལ། དགེ་སྡིག་མེད་པའི་
ལུང་དང་འགལ། ཞར་བྱུང་སྙིང་པོའི་ལོག་རྟོག་དགག འཕྲོས་དོན་མངོན་པའི་ལུང་དོན་
བཤད་པའོ། །དང་པོ་ནི། གྲངས་ཅན་ལུགས་དང་འདྲ་བའི་བོད་ཀྱི་འཁྲུལ་པ་འདི་ཆོས་ཅན།
ཁྱོད་ལུང་དང་རིགས་པས་དགག་པར་བྱ་སྟེ། གནད་འཆུག་མེད་ཀྱི་གྲུབ་མཐར་མི་འཐད་
པ་ཏེ། རྒྱུ་མཚན་དེའི་ཕྱིར། འོ་ན་ལུང་དང་འགལ་བ་ཇི་ལྟར་སྙམ་ན། ཆོས་དབྱིངས་ཆོས་
ཅན། ཁྱོད་བསྔོ་རྒྱུའི་དགེ་བ་མ་ཡིན་ཏེ། ཡིན་ན་བསྔོ་བས་འགྱུར་བ་མེད་པར་ལུང་གིས་
གྲུབ་པའི་ཕྱིར་ཏེ། ལུང་དང་འགལ་བ་དེ་སྐད་དུ་ཡང་། རྒྱུད་བླ་མ་ལས། སེམས་ཀྱི་རང་
བཞིན་འོད་གསལ་བ་ནམ་མཁའ་བཞིན་དུ་འགྱུར་མེད་དུ་གསུངས་པའི་ཕྱིར་དང་། སྙིང་
པོའི་མདོ་སོགས་ལས་ཀྱང་། དེ་བཞིན་གཤེགས་པའི་སྙིང་པོ་འགྱུར་མེད་ཡིན། །ཞེས་
གསུངས་པའི་ཕྱིར་དང་། ཀླུ་སྒྲུབ་ཀྱིས་ཀྱང་དབུ་མ་རྩ་ཤེས་ལས། དེ་བཞིན་གཤེགས་པའི་
རང་བཞིན་གང༌། །ཞེས་སོགས་གསུངས་པ་ཡང་ཆོས་དབྱིངས་འགྱུར་བ་མེད་པ་དེ་ཉིད་ཀྱི་
ལུང་ཡིན་པའི་ཕྱིར་རོ། །འདིར་པཎ་ཤཱཀ་པས། ཆོས་དབྱིངས་དགེ་བ་མ་ཡིན་ན། །མངོན་
རྟོགས་རྒྱན་དང་རྒྱུད་བླ་དང༌། །དབུས་མཐའ་རྣམ་འབྱེད་བཤད་དེ་ཅི། །ཞེས་དྲིས་ནས།
དེའི་དྲི་ལན་འཁྲུལ་སྤོང་དུ། དེ་དག་ཏུ་ཆོས་དབྱིངས་ལ་དགེ་བའི་མིང་བཏགས་པ་ཙམ་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ཡིན་གྱི། དགེ་བ་མཚན་ཉིད་པར་བཤད་པ་མ་ཡིན་ཞེས་བཤད། གསེར་ཐུར་རང་ལན་དུ།
ཀླུ་སྒྲུབ་ཡབ་སྲས་སོགས་ལ་དབུ་མ་རང་སྟོང་པ་དང༌། ཐོགས་མེད་སྐུ་མཆེད་སོགས་ལ་
དབུ་མ་གཞན་སྟོང་པར་མཛད་ནས་དབུ་མ་རང་སྟོང་ལུགས་ལ། ཆོས་དབྱིངས་འདུས་མ་
བྱས་དང་། དགེ་བ་མ་ཡིན་པར་འདོད། གཞན་སྟོང་ལུགས་ལ། ཆོས་དབྱིངས་ཤེས་པ་དང་
དགེ་བ་ཡིན་པར་འདོད། འོན་ཀྱང་ཆོས་དབྱིངས་བསྔོ་རྒྱུའི་དགེ་བར་ནི་མི་འདོད་དོ། །དེས་
ན་སྡོམ་གསུམ་རང་ལུགས་ལ་རང་སྟོང་ལུགས་དང་མཐུན་པར། ཆོས་དབྱིངས་དགེ་བ་མ་
ཡིན་པར་བཤད་ཅིང་། བྱམས་ཆོས་ཀྱི་ལུང་དྲངས་པ་རྣམས་ནི། ཆོས་དབྱིངས་བསྔོ་རྒྱུའི་
དགེ་བ་མ་ཡིན་པའི་སྒྲུབ་བྱེད་དུ་གྲགས་པ་ཡིན་ལ། མངོན་པ་གོང་མ་ལས། ཆོས་དབྱིངས་
དགེ་བར་བཤད་པའི་དྲང་དོན་དུ་ཕྲལ་བ་ནི། ཆོས་དབྱིངས་ལ་དགེ་བར་བཤད་པའི་དགོས་
པ་དང་དགོངས་གཞི་ངོས་བཟུང་བ་ཡིན་གྱི། ཆོས་མངོན་པ་དང་རང་ལུགས་ལ་ཆོས་
དབྱིངས་དགེ་བ་བཏགས་པ་བར་འཆད་དགོས་སོ་ཞེས་སྟོན་པ་མིན་ནོ། །ཞེས་བཤད་དོ། །
འདི་ཡང་དབྱིངས་ཆེ་བའི་དོགས་པའི་གནས་སུ་སྣང་བས་ཅུང་ཟད་དཔྱད་ན། འདི་
ལ་གསུམ། སྲོལ་གཉིས་ཀྱི་རྣམ་དབྱེ། དེ་ཉིད་གཏན་ལ་ཕབ་པ། དོན་དེ་བསྟན་བཅོས་འདི་
ལ་སྦྱར་བའོ། །དང་པོ་ནི། སྤྱིར་བཀའ་བར་པ་དང་། ཐ་མའི་དངོས་བསྟན་ལ། ཆོས་
དབྱིངས་མཐའ་བཞིའི་སྤྲོས་པ་བཀག་པའི་དབྱིངས་ཙམ་ལ་ངོས་བཟུང་བ་དང་། སྤྲོས་པས་
གདོད་མ་ནས་དབེན་པའི་གཉིས་མེད་ཀྱི་ཡེ་ཤེས་ལ་ངོས་བཟུང་བ་གཉིས་བྱུང་བའི་གནད་
ཀྱིས། ཤིང་རྟའི་སྲོལ་འབྱེད་ཆེན་པོར་ཀླུ་སྒྲུབ་རྗེས་འབྲང་དང་བཅས་པས། སྔ་མ་ལྟར་
བཤད་པའི་སྲོལ་དང་། ཐོགས་མེད་རྗེས་འབྲང་དང་བཅས་པས་ཕྱི་མ་ལྟར་བཤད་པའི་
སྲོལ་གཉིས་འབྱུང་བ་ཡིན་ལ། དེའི་གནད་ཀྱིས། ལུགས་དེ་གཉིས་ལ། ཆོས་དབྱིངས་དགེ་
བར་མི་འཇོག་པ་དང་། འཇོག་པའི་སྲོལ་གཉིས་ཀྱང་ཡོད་དོ། །ཞེས་མཁས་པ་རྣམས་ཀྱིས་ ་
ངེས་པར་བྱ་དགོས་སོ། །གཉིས་པ་ནི། ལུགས་དང་པོ་ཀུན་ལ་གྲགས་པ་དེ་ཉིད་ཡིན་ལ།



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
ལུགས་ཕྱི་མ་ལ་ལུང་དྲངས་པ་དང་། ལུང་དོན་བཤད་པ་གཉིས། དང་པོ་ནི། དཔལ་ཕྲེང་གི་
མདོ་ལས། ལྷ་མོ་ཆོས་འདི་གཉིས་ནི་རྟོགས་པར་དཀའ་བ་སྟེ། སེམས་རང་བཞིན་གྱིས་
རྣམ་པར་དག་པ་རྟོགས་པར་དཀའ་བ་དང་། སེམས་དེའི་ཉེ་བར་ཉོན་མོངས་པ་རྟོགས་པར་
དཀའ་བའོ། །ལྷ་མོ་ཆོས་འདི་གཉིས་ཉན་པར་བྱེད་པ་ནི་ཁྱོད་དམ། ཡང་ན་ཆོས་ཆེན་པོ་དང་
ལྡན་པའི་བྱང་ཆུབ་སེམས་དཔའ་རྣམས་ཡིན་ནོ། །ལྷག་མ་ཉན་ཐོས་དང་རང་སངས་རྒྱས་
རྣམས་ཀྱིས་ནི། ཆོས་འདི་གཉིས་དེ་པ་ལ་དད་པས་རྟོགས་པར་བྱ་བ་ཡིན་ནོ། །ཞེས་བཤད།
གཉིས་པ་ལུང་དོན་བཤད་ན། གཟུང་འཛིན་གཉིས་སྣང་གི་རྙོག་མས་གདོད་མ་ནས་དྭངས་
པའི་སེམས་གསལ་རིག་འདི་ནི་ཆོས་དབྱིངས་དང་། རྒྱུ་བདེ་གཤེགས་སྙིང་པོ་ཡིན་ལ། རང་
བཞིན་གནས་རིག་དང་། ཟག་མེད་ཀྱི་ས་བོན་ཞེས་སོགས་མིང་གི་རྣམ་གྲངས་དུ་མ་དང་
ལྡན་པ་དེ་ཉིད་ཡིན་ལ། འདི་ཉིད་རྟོགས་པར་དཀའ་བ་ཡིན་ཏེ། གཟུང་འཛིན་གཉིས་སྣང་
དང་ཐོག་མ་མེད་པ་ནས་འགྲོགས་ཀྱང་། དེའི་དྲི་མས་གདོད་མ་ནས་མ་གོས་པ་དེ་ཡིན་པའི་
ཕྱིར།
དེ་ཉིད་སྙིང་པོ་དྲིལ་ནས་འཆད་པ་ལ་གསུམ། རྒྱུད་བླ་རྩ་འགྲེལ་དང་སྦྱར། རྒྱན་རྩ་
འགྲེལ་དང་སྦྱར། དབུས་མཐའ་རྩ་འགྲེལ་དང་སྦྱར་བའོ། །དང་པོ་ནི། སེམས་ཀྱི་རང་
བཞིན་འོད་གསལ་གང་ཡིན་པ། །ཞེས་སོགས་དང་། སེམས་དེ་རང་བཞིན་འོད་གསལ་
བས། །ཉོན་མོངས་ངོ་བོ་མེད་གཟིགས་པས། །ཞེས་སོགས་དང་། དེའི་ཐོགས་མེད་འགྲེལ་
ཆེན་ལས། དེ་ལ་སེམས་རང་བཞིན་གྱིས་འོད་གསལ་བ་གང་ཡིན་པ་དང་། དེའི་ཉེ་བའི་
ཉོན་མོངས་པ་ཞེས་བྱ་བ་གང་ཡིན་པ་འདི་གཉིས་ནི། དགེ་བ་དང་མི་དགེ་བའི་སེམས་དག་
ལས་གཅིག་རྒྱུ་བས་སེམས། གཉིས་པ་མཚམས་སྦྱོར་བ་མེད་པའི་ཚུལ་གྱིས་ཟག་པ་མེད་
པའི་དབྱིངས་ལ་མཆོག་ཏུ་རྟོགས་པར་དཀའ་བ་ཡིན་ནོ། །དེའི་ཕྱིར་བཅོམ་ལྡན་འདས་དགེ་
བའི་སེམས་ནི་གནད་དམ་པ་སྟེ། ཉོན་མོངས་པ་དག་གིས་ཉོན་མོངས་པར་མི་འགྱུར་རོ། །
，
73



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
མི་དགེ་བའི་སེམས་ནི། སྐད་ཅིག་མ་སྟེ་སེམས་དེ་ནི་ཉོན་མོངས་པ་དང་རྗེས་སུ་འགྲེལ་ཡང་
དེས་འགྱུར་བ་མི་ནུས་པའི་དབྱིངས་ཡིན་པའི་ཕྱིར། དེ་ལྟར་ཡང་། རང་བཞིན་འགྱུར་བ་
མེད་པ་དང་། །ཞེས་དང་། དེའི་འགྲེལ་པར། སེམས་གང་ཡིན་པ་དེ་ནི། ཉོན་མོངས་པ་དང་།
སྡུག་བསྔལ་མཐའ་ཡས་པ་རྗེས་སུ་འབྲེལ་ཡང་། རང་བཞིན་གྱིས་འོད་གསལ་བ་ཉིད་ཀྱིས་
རྣམ་པར་འགྱུར་བ་ལ་མི་བརྟེན་པ་དེའི་ཕྱིར། གསེར་བཟང་པོ་བཞིན་དུ་མི་འགྱུར་བའི་དོན་
གྱིས་དེ་བཞིན་ཉིད་ཅེས་བརྗོད་དོ། །ཞེས་བཤད་པས་སོ། །གཉིས་པ་ནི། འོ་ན་གཉིས་མེད་
ཀྱི་ཡེ་ཤེས་དེས། ཆོས་དབྱིངས་ཡིན་པ་གང་ལས་ཤེས་སྙམ་ན། མདོ་སྡེ་རྒྱན་ལས་ཤེས་ཏེ།
ཇི་ལྟར་ཆུ་རྙོག་པ་ལས་དྭངས་པ་ན། ཞེས་སོགས་ཚིགས་བཅད་གསུམ་དང་། དེའི་འགྲེལ་
པར། དབྱིག་གཉེན་གྱིས། ཆོས་ཉིད་ཀྱི་སེམས་ལས་གཞན་ནི་གཞན་གྱིས་དབང་གི་སེམས་
ནི་རང་བཞིན་གྱིས་འོད་གསལ་བོར་མི་བརྗོད་དོ། །ཞེས་བཤད། དེའི་དོན་ནི། ཆོས་ཉིད་
ཀྱི་སེམས་དང༌། གཞན་དབང་གི་སེམས་གཉིས་ལས། དང་པོ་དེ། ཆོས་དབྱིངས་ཡིན་གྱི།
གཉིས་པ་མ་ཡིན་ཏེ། དེ་རང་བཞིན་གྱིས་འོད་གསལ་བ་མ་ཡིན་པའི་ཕྱིར། དཔེར་ན། ཆུ་
རྙོག་མས་དྭངས་པའི་ཚེ། རྙོག་མེད་པའི་ཆུ་དེ་ཆུའི་རང་བཞིན་ཡིན་གྱི། ཆུའི་རྙོག་མ་ཆུའི་
རང་བཞིན་མ་ཡིན་པ་ལྟ་བུའོ། །གསུམ་པ་ནི། འོ་ན་ཆོས་ཉིད་ཀྱི་སེམས་དེ། རང་བཞིན་
འོད་གསལ་ཡིན་པའི་རྒྱུ་མཚན་ཅི་སྙམ་ན། དེ་དབུས་མཐའི་རྩ་འགྲེལ་ལས་ཤེས་ཏེ། ཆོས་
ཀྱི་དབྱིངས་ནི་མ་གཏོགས་པར། །འདི་ལྟར་ཆོས་ཡོད་མ་ཡིན་ཏེ། །ཞེས་སོགས་དང་། ཆོས་
ཀྱི་དབྱིངས་ནི་རང་བཞིན་གྱིས། །རྣམ་པར་དག་ཅིང་ནམ་མཁའ་བཞིན། །གཉིས་ནི་གློ་
བུར་བྱུང་བ་སྟེ། །ཞེས་དང་། དེའི་འགྲེལ་པར། དབྱིག་གཉེན་གྱིས། གལ་ཏེ་ཀུན་བཏགས་
པ་དང་གཞན་གྱི་དབང་གིས་མཚན་ཉིད་ཀྱི་ཆོས་དེ་དག་མེད་ན་ཇི་ལྟར་དམིགས་པར་འགྱུར།
ཅི་སྟེ་ཡོད་ན་དེ་ལྟ་ན་གོ་ཆོས་རྣམས་རང་བཞིན་འོད་གསལ་བ་ཉིད་དུ་མི་རུང་ངོ་། །ཞེ་ན།
དེའི་ལན་ནི། སྒྱུ་མ་ལྟ་བུ་ཉིད་ཡིན་ཏེ། དཔེར་ན། སྒྱུ་མ་བྱས་པ་ནི་མེད་ཀྱང་དམིགས་པ་ལྟ་



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
བུའོ། །ཞེས་བཤད། དེའི་དོན་ནི། ཀུན་བརྟགས་གཞན་དབང་གཉིས་རང་བཞིན་གྱིས་
གྲུབ་ན། ཡོངས་གྲུབ་ཀྱི་སེམས་རང་བཞིན་འོད་གསལ་དུ་མི་འགྱུར་ཏེ། སྒྲིབ་བྱེད་ཀྱི་མུན་
པ་རང་བཞིན་གྱིས་མེད་པའི་ཕྱིར་སྙམ་ན། སྐྱོན་མེད་དེ། ཀུན་བརྟགས་གཞན་དབང་
གཉིས་སྒྱུ་མ་བྱས་པ་ལྟར་བདེན་པར་མེད་པའི་ཕྱིར་རོ། །དེས་ན་སེམས་རང་བཞིན་གྱིས་
འོད་གསལ་བ་ནི། ནམ་མཁའ་དང་འདྲ་སྟེ། སྒྲིབ་བྱེད་ཀྱི་དྲི་མ་གློ་བུར་དུ་སྐྱེས་པ་དང་གློ་
བུར་ཟད་པ་ཙམ་ཡིན་གྱི། གདོད་མ་ནས་དྲི་མས་མ་གོས་པའི་གསལ་བྱ་དང་ལྡན་པའི་ཕྱིར།
དཔེར་ན། ནམ་མཁའ་ལ་སྤྲིན་གློ་བུར་དུ་སྐྱེས་ཤིང་ཟད་པ་ཡིན་གྱི། སྤྲིན་གྱི་གདོད་མ་ནས་
མ་གོས་པ་ལྟ་བུའོ། ། །
གསུམ་པ་ནི། བསྟན་བཅོས་མཛད་པ་འདིའི་བཞེད་པས། སེམས་ཙམ་མན་ཆད་
དངོས་སྨྲ་བ་རྣམས་ཀྱི་ལུགས་ལ། དོན་དམ་པའི་དགེ་བ་དགེ་བ་མཚན་ཉིད་པོར་འདོད་པ་
དང༌། ངོ་བོ་ཉིད་མེད་པར་སྨྲ་བའི་དབུ་མ་པ་ཡན་ཆད་ཀྱི་ལུགས་ལ་དེས་དགེ་བའི་གོ་མི་ཆོད་
པ་འདོད་དེ། དངོས་སྨྲ་བས་ཆོས་ཉིད་སོགས་བདེན་གྲུབ་རྫ་ས་ཡོད་དུ་ཁས་ལེན། དབུ་མ་
པས་ཆོས་ཐམས་ཅད་བདེན་མེད་དུ་ཁས་ལེན་པས། ཡུལ་གྱི་གནས་ལུགས་མཐར་ཐུག་
དགེ་བར་ཁས་ལེན་པའི་གོ་སྐབས་མེད་པའི་ཕྱིར། ཞེས་མ་འདྲེས་པར་འཆད་པ་ནི། ཁོ་
བོས་རྟོགས་ཏེ། ཆག་ལོའི་དྲི་ལན་ལས། ཉན་ཐོས་དང་ནི་ཐེག་ཆེན་གཉིས། །གཞི་དང་
བསམ་པ་ཕལ་ཆེར་འགལ། །ཉན་ཐོས་ཐམས་ཅད་ཡོད་པར་སྨྲ། །དབུ་མར་དེ་དག་སྟོང་
པར་གསུངས། །ཞེས་སོགས་དང་། མཛོད་ལས་དོན་དམ་དགེ་བ་སོགས། །བཤད་པ་
མཚན་ཉིད་པར་འདོད་དོ། །ཀུན་ལས་བཏུས་ལས་དེ་འདྲ་བ། །གསུངས་པ་བཏགས་པ་བ་
ལ་དགོངས། །ཞེས་སོགས་བཤད་པའི་ཕྱིར། འོ་ན་གལ་ཏེ། གཞུང་དེ་དག་གིས་ཉན་ཐོས་
སམ་མཛོད་ཀྱི་ལུགས་ལ། དོན་དམ་པའི་དགེ་བ་དགེ་བ་མཚན་ཉིད་པར་ཁས་ལེན་པའི་
སྒྲུབ་བྱེད་དུ་སོང་གི །སེམས་ཙམ་པའམ། མངོན་པ་ཀུན་བཏུས་རིང་ལུགས་ལ། དེ་ལྟར་



གངས་ཅན་རིག་བཅུད་ལས། ། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ཁས་ལེན་པའི་སྒྲུབ་བྱེད་དུ་མ་སོང་ངོ་སྙམ་ན། ཤིན་ཏུ་ཡང་སོང་སྟེ། དོན་དམ་དགེ་བ་
མཚན་ཉིད་པར་འདོད་མི་འདོད་ཀྱི་སྒྲུབ་བྱེད། བདེན་གྲུབ་ཀྱི་ཆོས་ཁས་ལེན་མི་ལེན་པ་ལ་
བཤད་འདུག་པའི་ཕྱིར་དང༌། ཀུན་བཏུས་ཀྱང་མདོ་སྡེ་པའི་གཞུང་དུ། མཁས་པ་འཇུག་
པའི་སྒོ་དང་། བསྟན་བཅོས་འདི་གཉིས་ལས་བཤད་འདུག་པའི་ཕྱིར་དང༌། །
གཉིས་པ། དགེ་སྡིག་མེད་པའི་ལུང་དང་འགལ་བ་ནི། ཆོས་དབྱིངས་ཆོས་ཅན།
ཁྱོད་བསྔོ་རྒྱུ་མ་ཡིན་ཏེ། བསྔོ་རྒྱུ་ཡིན་ན། དགེ་བའི་ལས་དང་། དུས་གསུམ་གང་རུང་གིས་
བསྡུ་དགོས་པ་ལ། ཁྱོད་དགེ་སྡིག་གཉིས་དང་། ཁམས་གསུམ་གང་རུང་དང་། དུས་གསུམ་ -
གང་རུང་སོགས་ཀྱིས་མ་བསྡུས་པར་ལུང་ཚད་ལྡན་ལས་བཤད་པའི་ཕྱིར་ཏེ། ཤེས་རབ་ཀྱི་
ཕ་རོལ་ཏུ་ཕྱིན་པ་བརྒྱད་སྟོང་པ་ལས། ཆོས་ཀྱི་དབྱིངས་ནི་དུས་གསུམ་དང་། །ཁམས་
གསུམ་དང་ནི་དགེ་སྡིག་ལས། །རྣམ་པར་གྲོལ་བ་ཡིན་ཞེས་གསུངས་པའི་ཕྱིར་དང་། རྒྱུ་
མཚན་དེས་ན་ཆོས་ཀྱི་དབྱིངས་ལ་ནི་བསྔོ་བ་མེད་དོ། །ཞེས་རྒྱལ་བས་རྒྱས་པ་འབུམ་ལས་
ཀྱང་བཤད་པའི་ཕྱིར། ཕ་རོལ་ཏུ་ཕྱིན་པར་མ་ཟད། ཡང་དག་སྦྱོར་བའི་རྒྱུད་སཾ་པུ་ཊི་ལས་
ཀྱང་། དགེ་སྡིག་དང་བསོད་ནམས་ཀྱི་ཆ་གཉིས་རྣམ་པར་རྟོག་པ་སྟེ། མཁས་པས་དེ་
གཉིས་རྣམ་པར་སྤངས། །ཞེས་གསུངས་ཤིང་། དེ་བཞིན་གསང་འདུས་ལེའུ་བཅུ་བདུན་པ་
ལ་སོགས་པ་རྒྱུད་སྡེ་ཀུན་ལས་ཀྱང་། ཆོས་དབྱིངས་དགེ་སྡིག་གང་རུང་མ་ཡིན་པར་
གསུངས་པའི་ཕྱིར་དང་། རྒྱལ་བའི་བཀའ་མདོ་རྒྱུད་དུ་མ་ཟད། འཕགས་པ་ཀླུབ་སྒྲུབ་ཉིད་
ཀྱི་གཏམ་བྱ་རིན་ཆེན་ཕྲེང་བ་ལས། སྡིག་དང་བསོད་ནམས་བྱ་བ་འདས། །ཟབ་མོ་བཀོལ་
བའི་དོན་དང་ལྡན། །མུ་སྟེགས་གཞན་དང་རང་ཉིད་ཀྱང་། །གནས་མིན་སྐྲག་པས་མ་
མྱངས་པ། །ཞེས་གསུངས་ཤིང་། གཞན་ཡང་། དེ་ཉིད་ལས། ཤེས་པས་ཡོད་དང་མེད་ཞིའི་
ཕྱིར། །སྡིག་དང་བསོད་ནམ་ལས་འདས་པ། །དེ་ནི་བདེ་འགྲོ་ངན་འགྲོ་ལས། །དེ་ནི་ཐར་
པ་དམ་པར་བཞེད། །ཅེས་གསུངས་པ་འདི་ཡང་ཆོས་ཀྱི་དབྱིངས་དགེ་སྡིག་གང་རུང་དུ་མེད་
་ . . . 76



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད། །
པའི་ལུང་ཚད་ལྡན་ཡིན་པའི་ཕྱིར། འདིར། ཟབ་མོ་བཀྲོལ་བའི་དོན་དང་ལྡན། །ཞེས་པ་
དང་། བཀོལ་བའི་དོན་དང་ལྡན་ཞེས་པ་གཉིས་བྱུང་བའི། བཀོལ་བའི་དོན་དང་ལྡན་ཞེས་
པ་འདི་དག་པར་སེམས་ཏེ། རྒྱུ་མཚན་ཅིའི་ཕྱིར་ན། ཟབ་མོ་སྟོང་ཉིད་ནི། ཉན་པའི་ཡུལ་མུ་
སྟེགས་དང་ཉན་ཐོས་སོགས་ལས་ལོགས་སུ་བཀོལ་གནས་། བྱང་ཆུབ་སེམས་པའི་རང་
བཞིན་ལ་སྟོན་པ་ཡིན་གྱི། སྔ་མ་དེ་དག་ལ་མི་སྟོན་ཏེ། དེ་དག་ཟབ་མོ་སྟོན་པའི་སྣོད་མ་
་ ཡིན་པའི་ཕྱིར། ཞེས་པའི་དོན་དུ་སྣང་བའི་ཕྱིར་རོ། །
གསུམ་པ་ཞར་བྱུང་སྙིང་པོའི་ལོག་རྟོག་དགག་པ་ནི། སྟོད་ལུང་རྒྱ་དམར་སོགས་ཁ་
ཅིག་ཆོས་ཅན། ཁྱོད་ཀྱི་སྙིང་པོ་ངོས་འཛིན་ཚུལ་ཡོད་དེ། བདེ་གཤེགས་སྙིང་པའི་སྒྲ། སྟོང་
ཉིད་སྙིང་རྗེའི་སྙིང་པོ་ཅན་གྱི་བྱང་ཆུབ་སེམས་ལ་འཇུག་པར་འདོད་པའི་ཕྱིར། འདི་མི་
འཐད་དེ། སྟོང་ཉིད་སྙིང་རྗེའི་སྙིང་པོ་ཅན་གྱི་བྱང་ཆུབ་ཀྱི་སེམས་འདི་ཆོས་ཅན། ཁྱོད་སྦྱང་
གཞི་བདེ་གཤེགས་སྙིང་པོའི་ཁམས་དངོས་མ་ཡིན་ཏེ། སྙིང་པོ་དེའི་སྟེང་གི་དྲི་མ་སྦྱོང་བྱེད་
ཙམ་ཡིན་པའི་ཕྱིར། རྟགས་གྲུབ་སྟེ། དེ་སྐད་དུ་ཡང་རྣམ་འགྲེལ་ལས། སྒྲུབ་བྱེད་ཐུགས་རྗེ་
གོམས་པ་ལས། །ཞེས་གསུངས་པ་དང༌། དེ་བཞིན་དུ་བསླབ་བཏུས་ལས། སྟོང་ཉིད་སྙིང་
རྗེའི་སྙིང་པོ་ཅན། །བསྐྱེད་པས་བསོད་ནམས་དག་པར་འགྱུར། །ཞེས་གསུངས་པ་དང༌། དེ་
བཞིན་དུ་མདོ་སྡེ་དང་རྒྱུད་ཀུན་ལས་ཀྱང་། སྙིང་རྗེ་དང་བྱང་ཆུབ་ཀྱི་སེམས་སོགས་དྲི་མ་
སྦྱོང་བྱེད་ཁོ་ནར་བཤད་ཀྱི། སྦྱང་གཞིར་བཤད་པ་མེད་པའི་ཕྱིར་རོ། །ཁོ་ན་རེ། ཆོས་
དབྱིངས་སྦྱང་གཞིར་མི་འཐད་པར་ཐལ། ཕུང་ཁམས་སྐྱེ་མཆེད་སྦྱང་གཞིར་ཁྱེད་རང་ས་
ལུགས་པས་བཞེད་པའི་ཕྱིར་ཟེར་ན། ཆོས་དབྱིངས་ནི་འཁོར་འདས་ཀུན་གྱི་གཞི་ཡིན་པས་
དྲི་མའི་སྦྱང་གཞིར་མདོ་སྔགས་གཉིས་ཆར་དུ་བཞེད་ལ། རང་གི་ཕུང་ཁམས་ཀྱང་གཞི་
ཡིན་པས་སྔགས་ཀྱི་སྐབས་སུ་བཞེད་པའི་ཕྱིར་རོ། །
གཞུང་འདི་ལ། པཎ་ཤཱཀ་པས། སྟོང་ཉིད་སྙིང་རྗེའི་སྙིང་པོ་ཅན། །བདེ་གཤེགས་
The



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
སྙིང་པོ་མ་ཡིན་ན། །རྒྱས་འགྱུར་རིགས་ལ་བདེ་གཤེགས་ཀྱི། །སྙིང་པོར་བཤད་པ་དེ་ཅི་
ཞིག །ཅེས་པའི་དྲི་བ་མཛད་པ་ལ། འཁྲུལ་སྤོང་ལས། རྒྱས་འགྱུར་རིགས་ལ། བདེ་
གཤེགས་སྙིང་པོ་གང་ལས་བཤད། །གལ་ཏེ་རྒྱུད་བླ་མར། སེམས་ཅན་ལ་བདེ་གཤེགས་
སྙིང་པོ་ཡོད་པའི་རྒྱུ་མཚན་དུ། རིགས་ཡོད་པ་རྟགས་སུ་བཀོད་ནས། རིགས་ལ་རང་བཞིན་
གནས་རིགས་གཉིས་ཡོད་པར་བཤད་པའི་ཕྱིར་སྙམ་ན། འོ་ན་མེ་ཡོད་པའི་སྒྲུབ་བྱེད་དུ།
དུ་བ་ཡོད་པ་བཀོད་པའི་ཚེ། དུ་བ་ཡིན་ན་མེ་ཡིན་པས་ཁྱབ་པར་འགྱུར་ཏེ། བདེ་གཤེགས་
སྙིང་པོ་ཡོད་པའི་སྒྲུབ་བྱེད་དེ་དག་ཡིན་ན། བདེ་གཤེགས་སྙིང་པོ་ཡིན་པས་ཁྱབ་པའི་ཕྱིར།
ཞེས་སུན་འབྱིན་མཛད་ནས། དངོས་ལན་ལ། རྒྱུད་བླ་མར་སེམས་ཅན་གྱི་རྒྱུད་ལ་བདེ་
གཤེགས་སྙིང་པོ་ཡོད་པའི་སྒྲུབ་བྱེད་དུ། ཆོས་སྐུ་འཕྲོ་བ་དང༌། དེ་བཞིན་ཉིད་དབྱེར་མེད་
པ་དང་། རིགས་ཡོད་པ་གསུམ་བཀོད་ནས། གསུམ་པོ་ལ། འདིའི་རང་བཞིན་ཆོས་སྐུ་
དང༌། །ཞེས་སོགས་དགུར་ཕྱེ་བ་ནི། སྒྲུབ་བྱེད་ལ་དགུར་ཕྱེ་བ་ཡིན་གྱི། བསྒྲུབ་བྱ་ལ་དགུར་
ཕྱེ་བ་མ་ཡིན། ཞེས་གསུངས་པ་དང་། གསེར་ཐུར་རང་ལན་དུ་ཡང་དེ་སྐད་བྲིས་པ་དེ་
གཞན་དག་ཅི་ཟེར་བལྟས་པ་ཡིན་གྱི། དོན་ལ་མདོ་ལས་སེམས་ཅན་བདེ་གཤེགས་སྙིང་པོ་
ཅན་དུ་གསུངས་པའི་རྒྱུ་མཚན་ནི། དགོངས་གཞི་ལ་ཆོས་སྐུ་འཕྲོ་བ་སོགས་གསུམ་དང་
གསུམ་ལ་དགུར་ཕྱེ་བ་ཡིན་གྱི། བདེ་གཤེགས་སྙིང་པོ་ལ་དགུར་ཕྱེ་བ་མ་ཡིན་ཞེས་པ་ནི།
སེམས་ཅན་གྱི་རྒྱུད་ལ་བདེ་གཤེགས་སྙིང་པོ་ཡོད་མེད་མ་མཐུན་པ་ཙམ་མ་གཏོགས། ཕལ་
ཆེར་མཁས་པ་གུང་མཐུན་པའི་ལེགས་བཤད་དུ་སྣང་མོད། གནད་ཀྱི་གདམས་པ་ནི། ཁོ་
བོས་འཆད་པར་བྱེད་དེ། མདོ་ལས་དངོས་སུ་བསྟན་པའི་བསྟན་བཅོས་ཀྱི་དགོངས་པ་
འགྲེལ་བའི་གནད་སོ་སོར་ཕྱེས་ནས་འོག་ཏུ་འཆད་པའི་ཕྱིར་རོ། །
བཞི་པ། འཕྲོས་དོན་མངོན་པའི་ལུང་དོན་བཤད་པ་ལ་གཉིས། མངོན་པའི་ལུང་
ལས་བཤད་ཚུལ་འགོད། དགོས་སོགས་གསུམ་གྱིས་གཏན་ལ་ཕབ་པའོ། །དང་པོ་ནི།



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
སྤྱིར་མངོན་པ་གོང་འོག་གཉིས་ལས། དགེ་སྡིག་ལུང་མ་བསྟན་གསུམ་ལ། དོན་དམ་པ། ངོ་
བོ་ཉིད། མཚུངས་ལྡན། ཀུན་སློང་གི་དགེ་བ་སོགས་བཞིར་ཕྱེ་ནས་བཤད་པ་ལ། སྐབས་
འདིར། མངོན་པ་གོང་མའི་གཞུང་ཆོས་ཅན། ཁྱོད་ལས་དོན་དམ་པའི་དགེ་སྡིག་ལུང་མ་
བསྟན་གསུམ་བཤད་ཚུལ་ཡོད་དེ། ངོ་བོ་ཉིད་ཀྱི་དགེ་བ་ཞེས་བཤད་པ་ནི། དད་པ་ལ་
སོགས་པ་དགེ་བ་བཅུ་གཅིག་པོ་ཁོ་ན་ཡིན་ཞེས་གསུངས་ཤིང་། དོན་དམ་པའི་དགེ་བ་ཞེས་
བཤད་པ་དེ་བཞིན་ཉིད་ལ་གསུངས་པ་ཡིན་ལ། དོན་དམ་པའི་སྡིག་པ་ནི་འཁོར་བ་ཀུན་ལ་
བཤད་ཅིང་། ནམ་མཁའ་དང་སོ་སོར་བརྟགས་མིན་འགོག་པ་གཉིས་ནི། དོན་དམ་པར་
ལུང་མ་བསྟན་ཡིན་ཞེས་བཤད་པའི་ཕྱིར། འདིར་ཉན་ཐོས་རྣམས་ཞེས་པས་མངོན་པ་གོང་
འོག་གཉིས་ཆར་བསྟན་པ་ཡིན་ཏེ། འོག་མ་བྱེ་སྨྲ་བ་དང༌། གོང་མ་མདོ་སྡེའི་གྲུབ་མཐའ་
སྟོན་བྱེད་དུ། མངོན་རྟོགས་ལྗོན་ཤིང་ལས་བཤད་ཅིང་། མཁས་འཇུག་ལས། འདི་ལ་
སེམས་ཙམ་ཕྱི་རོལ་དོན། །ཁས་ལེན་ཡིན་ཞེས་བོད་རྣམས་སྨྲ། །རྟག་དངོས་བཞིན་དུ་འདི་
མི་སྲིད། །མདོ་སྡེ་པ་ལ་བཏགས་པར་ཟད། །ཅེས་བཤད་པའི་ཕྱིར། འོན་ཀྱང་མཚན་ཉིད་
འཛིན་ཚུལ་ནི། གོང་མ་ལྟར་མཛད་པ་ཡིན་ཏེ། དད་སོགས་བཅུ་གཅིག་གི་ངོ་བོ་ཉིད་ཀྱི་
དགེ་བ་དང་། དེ་བཞིན་ཉིད་དོན་དམ་པའི་དགེ་བའི་མཚན་ཉིད་ཡིན་པའི་ཕྱིར་རོ། །
གཉིས་པ་ནི། མངོན་པ་ལས། དེ་བཞིན་ཉིད་ལ་དགེ་བ་ཞེས་བཤད་པའི་དགོས་པ་
ཆོས་ཅན། ཁྱོད་འདི་ལྟར་འཆད་པ་ཡིན་ཏེ། དགོངས་གཞི་སྡིག་པ་མེད་པ་ཙམ་ལ་དགོངས།
དགོས་པ་ཞུམ་པ་གཟེངས་བསྟོད་པའི་ཆེད་ཡིན་ལ། དངོས་ལ་གནོད་བྱེད། དེ་ལ་དགེ་བའི་
མཚན་ཉིད་དང་བྱེད་ལས་མ་ཚང་བའི་ཕྱིར། རྟགས་དང་པོར་སྒྲུབ་པ་ལ། ཆོས་དབྱིངས་ཆོས་
ཅན། ཁྱོད་ལ་ཡང་། སྡིག་པ་མེད་པ་ཙམ་ཞིག་ལས་ལྷག་པའི་དགེ་བའི་མཚན་ཉིད་མེད་
མོད་ཀྱི། སྡིག་པ་མེད་པ་ཙམ་ལ་དགོངས་ནས་དགེ་བ་ཡིན་ཞེས་བཏགས་པར་ཟད་དེ།
དཔེར་ན་སྐྱེས་བུ་ནད་དང་བྲལ་བ་ནི། ལུས་བདེ་མྱ་ངན་མེད་པ་ལ། སེམས་བདེ་ཞེས་ནི་



，
གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
འཇིག་རྟེན་པ་ཟེར་ཞིང་། འདི་དག་སྡུག་བསྔལ་མེད་པ་ལས། །གཞན་པའི་བདེ་བ་མེད་
མོད་ཀྱི། །འོན་ཀྱང་སྡུག་བསྔལ་མེད་ཙམ་ལ། །སེམས་བདེ་བ་ཡིན་ཞེས་འཇིག་རྟེན་པ་
ཀུན་ལ་གྲགས་པ་དང་ཆོས་མཚུངས་པ་དེ་ཡིན་པའི་ཕྱིར་དང་། དཔེ་གཞན་ཡང་མངོན་པའི་
གཞུང་རྣམས་ལས། ཟས་ཀྱིས་འབྲོང་པ་ལ་སོགས་ལ། །ཟས་ཀྱི་འདོད་ཆགས་དང་བྲལ་
བར་གསུངས་མོད་ཀྱིས། འོན་ཀྱང་གཏན་ནས་བྲལ་བ་ཡི། །འདོད་ཆགས་དང་བྲལ་བ་
མཚན་ཉིད་པ་མ་ཡིན་ནོ། །ཞེས་བཤད་པ་དང་ཡང་ཆོས་མཚུངས་པའི་ཕྱིར། །
གཉིས་པ་དགོས་པ་དངོས་སུ་འདིར་མ་བསྟན། གསུམ་པོ་གནོད་བྱེད་ཀྱི་རྟགས་
གསུམ་པ་བསྒྲུབ་པ་ནི། ཆོས་དབྱིངས་ཆོས་ཅན། ཁྱོད་ལ་ཡང་དགོངས་གཞི་དེ་བཞིན་ལ་
དགོངས་ནས། དགེ་བ་ཡིན་ཞེས་གསུངས་པར་གྱུར་ཀྱང༌། འབྲས་བུ་བདེ་བ་སོགས་སྐྱེད་
པ་ཡི། དགེ་བ་དངོས་ནི་མ་ཡིན་ནོ། །ཞེས་བྱ་སྟེ། རང་རྒྱུ་དགེ་རྩ་གསུམ་གྱིས་ཀུན་ནས་
་ བསླངས་པའི་རྣམ་དཀར་གྱི་ལས་མ་ཡིན་པས། དགེ་བའི་མཚན་ཉིད་མ་ཚང་བའི་ཕྱིར་རོ། །
གནད་འདི་བཞིན་དུ། ཆག་ལོའི་དྲིས་ལན་ལས། དོན་དམ་དགེ་བ་དགོངས་པའི་གཞི། །
སྡིག་མེད་ཙམ་ཡིན་དགོས་པ་ནི། །ཞུམ་པ་གཟེངས་བསྟོད་དེ་དག་གི །འཐད་པ་རྒྱུད་བླར་
གསུངས་པ་བཞིན། །དགོངས་པ་མིན་ན་ལས་སུ་འགྱུར། །ལས་མིན་དགེ་བས་འབྲས་
འབྱིན་ན། །ངན་འགྲོ་མི་སྲིད་མི་འབྱིན་ན། །དགེ་བར་བཏགས་པ་མིང་རྐྱང་ཡིན། །ངེས་
དོན་རྣམས་ཀྱི་མདོ་སྡེ་དང་། །འགལ་བ་ཀླུ་སྒྲུབ་གཞུང་བཞིན་བལྟ། །ཞེས་དང་། དགེ་སྡིག་
མཚན་ཉིད་ལེགས་ཤེས་ནས། །ཕྱིས་ནས་ཡིན་མིན་དཔྱད་པར་བྱ། །དུག་གསུམ་གྱིས་སྐྱེད་
ལས་སྡིག་པ། །དེ་ལས་ཟློག་པ་དགེ་བ་ཉིད། །ཡིན་ཕྱིར་ཆོས་ཉིད་དགེ་བ་མིན། །ཞེས་
བཤད། དེས་ན་མངོན་པ་ལས་ནི། དོན་དམ་པའི་དགེ་བ་དགེ་བའི་མཆོག་ཡིན་ཡང་། དགེ་
བའི་ལས་སུ་མི་འཇོག་སྟེ། ཀུན་སློང་དགེ་རྩ་ས་ཀུན་ནས་མ་བསླངས་ཤིང་། འབྲས་བུ་བདེ་
བ་སོགས་མི་བསྐྱེད་པའི་ཕྱིར། འོན་ཀྱང་དགེ་བ་ཡིན་ཏེ། དོན་དམ་པའི་དགེ་བ་དང་། དགེ་
་
80



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
བའི་མཆོག་ཡིན་པའི་ཕྱིར། ཞེས་བཞེད་དེ། གཏན་ལ་དབབ་པ་བསྡུ་བ་ལས། དེ་བཞིན་
ཉིད་ནི་དགེ་བ་ཡིན་ཏེ། རྣམ་པར་དག་པ་དགེ་བའི་དམིགས་པ་ཡིན་གྱི། འདོད་པའི་འབྲས་
བུ་ཡོངས་སུ་འཛིན་པ་འབྱུང་བའི་མཚན་ཉིད་ཀྱི་དོན་ནི་མ་ཡིན་ནོ། །ཞེས་བཤད་པའི་ཕྱིར།
བསྟན་བཅོས་འདིར་ནི། རྒྱུ་དགེ་རྩས་ཀུན་ནས་མ་བསླངས་ཤིང་། འབྲས་བུ་བདེ་བ་སོགས་ ་
མི་འབྱིན་པ་དེ་ཉིད་ཀྱིས་དགེ་བ་མཚན་ཉིད་པར་མ་སོང་སྟེ། དགེ་བའི་མཚན་ཉིད་དང་བྱེད་
ལས་སོགས་མེད་པའི་ཕྱིར། ཞེས་གནད་ཀྱི་སྙིང་པོ་གོ་བར་བྱ་སྟེ། ཀླུ་སྒྲུབ་ཀྱི་ལུང་དང་།
བསྟན་བཅོས་མཛད་པའི་རིགས་པ་ལས་ཤེས་པའི་ཕྱིར་རོ། ། ་
རྩ་བའི་གཉིས་པ་རིགས་པས་གནོད་བྱེད་བསྟན་པ་ནི། ཆོས་དབྱིངས་ཆོས་ཅན།
ངན་འགྲོ་མི་སྲིད་པར་ཧ་ཅང་ཐལ་བར་འགྱུར་ཏེ། ཁྱོད་ཅི་ནས་ཀྱང་དགེ་བ་ཡིན་པ་གང་
ཞིག །ཁྱོད་ལས་མ་གཏོགས་པའི་ཆོས་མེད་པའི་ཕྱིར། རྟགས་དང་པོ་དངོས། ཕྱི་མ་གྲུབ་སྟེ།
ཤེར་ཕྱིན་མདོ་དང་། ལྷག་བསམ་བསྟན་པའི་མདོ་སོགས་ལས་དེ་ལྟར་བཤད་ཅིང་། རྒྱན་
ལས། ཆོས་ཀྱི་དབྱིངས་ནི་མ་གཏོགས་པར། །གང་ཕྱིར་ཆོས་མེད་དེ་ཡི་ཕྱིར། །ཞེས་སོགས་
དང་། དབུས་མཐའ་རྣམ་འབྱེད་ལས། ཆོས་ཀྱི་དབྱིངས་ནི་མ་གཏོགས་པར། །འདི་ལྟར་
ཆོས་ཡོད་མ་ཡིན་ཏེ། །ཞེས་སོགས་བཤད་པའི་ཕྱིར། རྩ་བ་ལ་ཁྱབ་འབྲེལ་མེད་དོ། །ཞེ་ན་
ཉོན་ཅིག །སྡིག་པ་དང་ལུང་མ་བསྟན་ཡང་ཆོས་ཅན། ཁྱོད་ལ་འབྲས་བུ་བདེ་བ་སོགས་
བསྐྱེད་པའི་དགེ་བའི་ལས་ཀྱིས་ཁྱབ་པར་འགྱུར་བར་ཐལ། ཆོས་དབྱིངས་དགེ་བ་གང་
ཞིག །ཆོས་དབྱིངས་ལས་མ་གཏོགས་པའི་ཆོས་གཞན་མེད་པའི་ཕྱིར། འདོད་པ་དེ་ལྟར་
ཡིན་ན། སེམས་ཅན་ཀུན་ཆོས་ཅན། ཁྱོད་ངན་འགྲོར་འགྲོ་བ་མི་སྲིད་པར་འགྱུར་བར་ཐལ།
ཁྱོད་ཀྱིས་སྡིག་པ་དང་ལུང་མ་བསྟན་གྱི་ལས་རེ་བྱས་པའི་ཚེའང་དགེ་བའི་ལས་རེའང་བྱས་
པའི་ཕྱིར། དོན་གྱི་འཁོར་གསུམ།
གཞུང་འདི་ལ་པཎ་ཤཱཀ་པས། ཆོས་དབྱིངས་ལུང་མ་བསྟན་ཡིན་ན། །ཆོས་ཀྱི་
81



གངས་ཅན་རིག་བཅུད་ལས།
མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
དབྱིངས་ལས་མ་གཏོགས་པའི། །ཆོས་གཞན་མེད་ཕྱིར་དགེ་བ་དང༌། །སྡིག་པའང་ལུང་མ་
བསྟན་དུ་འགྱུར། །སྙམ་པའི་དོགས་པ་མི་འབྱུང་ངམ། །ཆོས་དབྱིངས་གསུམ་ཆར་མི་
རུང་ན། །དེ་མཚུངས་དོགས་པ་ཅིས་མི་འབྱུང་། །ཆོས་དབྱིངས་ཡོད་པར་མི་བཞེད་ན། །
ཆོས་ཀྱི་དབྱིངས་ལས་མ་གཏོགས་པའི། །ཆོས་གཞན་མེད་ཕྱིར་དངོས་ཀུན་ཡང་། །ཡོད་པར་
མི་བཞེད་མིན་དེ་ཅི། །ཞེས་པའི་དྲི་བ་མཛད་པ་ལ། འཁྲུལ་སྤོང་ལས། རབ་དབྱེའི་གཞུང་
འདི་ཆོས་ཅན། སྡིག་པ་དང་ལུང་མ་བསྟན་ལའང་དགེ་བ་ཡོད་པར་ཐལ། ཆོས་དབྱིངས་
དགེ་བ་གང་ཞིག །ཆོས་དབྱིངས་ཀྱིས་མ་ཁྱབ་པའི་ཆོས་མེད་པའི་ཕྱིར། ཞེས་པ་ཡིན་ལ། དེ་
ལ་ཁྱེད་ཀྱི་དྲི་བ་དེའི་དོན། དགེ་སྡིག་གཉིས་ལའང་ལུང་མ་བསྟན་ཡོད་པར་ཐལ། ཆོས་
དབྱིངས་ལུང་མ་བསྟན་གང་ཞིག །ཆོས་དབྱིངས་ལས་མ་གཏོགས་པའི་ཆོས་མེད་པའི་ཕྱིར།
ཟེར་བ་ཡིན་ན་འདོད་ལན་ཐེབས་ལ། འོ་ན་སེམས་ཅན་ཀུན་བདེ་འགྲོར་འགྲོ་བ་མི་སྲིད་
པར་ཐལ། དགེ་སྡིག་གཉིས་ལའང་ལུང་མ་བསྟན་གྱི་ཆོས་ཡོད་པའི་ཕྱིར་ཟེར་ན། ཁྱབ་
འབྲེལ་མེད་དེ། ལུང་མ་བསྟན་ནི་བདེ་འགྲོ་དང་ངན་འགྲོ་གང་གིའང་རྒྱུ་མ་ཡིན་པའི་ཕྱིར།
དྲི་བ་གཉིས་པ་དང་གསུམ་པ་ནི། ཆོས་དབྱིངས་དེ་གསུམ་གང་རུང་མ་ཡིན་ཟེར་ན། འོ་ན་
ལུང་མ་བསྟན་ཡང་དེ་གསུམ་གང་རུང་མ་ཡིན་པར་ཐལ། ཆོས་དབྱིངས་དེ་གསུམ་གང་རུང་
མ་ཡིན་པ་གང་ཞིག །ཁྱོད་ལས་མ་གཏོགས་པའི་ཆོས་མེད་པའི་ཕྱིར། གསུམ་པའི་དོན་
ཆོས་དབྱིངས་ཡོད་པའང་མིན་ཟེར་ན། འོ་ན་དངོས་པོའང་ཡོད་པ་མ་ཡིན་པར་ཐལ། ཆོས་
དབྱིངས་ཡོད་པ་མིན་པ་གང་ཞིག །ཆོས་དབྱིངས་ལས་མ་གཏོགས་པའི་ཆོས་མེད་པའི་ཕྱིར།
ཞེས་མཚུངས་པ་བསྒྲེ་བ་ནི། དགག་ཁྱབ་དང་སྒྲུབ་ཁྱབ་ཀྱི་རྣམ་དབྱེ་མ་ཕྱེ་བ་ཡིན་པའི་ཕྱིར་ཏེ།
དཔེར་ན། སྔར་རྒོལ་གྱིས་ཤེས་བྱ་བུམ་པར་ཁས་བླངས་པ་ལ། ཕྱིར་རྒོལ་གྱིས། ཀ་བ་ཆོས་
ཅན། བུམ་པར་ཐལ། ཤེས་བྱ་ཡིན་པའི་ཕྱིར། ཞེས་སྨྲ་བ་ལ། སྔར་རྒོལ་ན་རེ། ཁྱོད་ཀྱི་
ཤེས་བྱ་བུམ་པ་མ་ཡིན་པར་ཁས་བླངས་པས། གསེར་བུམ་ཆོས་ཅན། བུམ་པ་མ་ཡིན་པར་
82



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
ཐལ། ཤེས་བྱ་ཡིན་པའི་ཕྱིར། ཞེས་ཁྱབ་པ་བསྒྲིགས་པ་དང་ཆོས་མཚུངས་པ་འདི། དབུས་
གཙང་གི་མཁས་པ་ལ་དྲི་ཅི་དགོས། བསྡུས་ར་བ་རྣམས་ལ་དྲིས་ཤིག །ཅེས་གསུངས་པ་
འདི་ཉིད་ལན་གྱི་སྙིང་པོ་ཡིན་ཏེ། ཆོས་དབྱིངས་དགེ་བ་ཁས་བླངས་པ་ལ་འཕངས་པའི་རིག་
པ་དེ་ཉིད། ཆོས་དབྱིངས་དགེ་བ་མ་ཡིན་པར་ཁས་བླངས་པ་ལ་མགོ་བསྒྲེ་བ་ནི་མཁས་པའི་
བཞད་གད་ཡིན་པའི་ཕྱིར། གསེར་ཐུར་རང་ལན་དུ། གཞུང་འདི་རྣལ་འབྱོར་སྤྱོད་པ་དག་
གིས། ཡོད་ན་ཆོས་དབྱིངས་ཡིན་པས་ཁྱབ་པ་དང་། ཆོས་དབྱིངས་ཁོ་ན་དོན་དམ་པའི་དགེ་
བ་འདོད་པ་ལ། ཐལ་རང་གི་རིགས་པས་འགོག་ཚུལ་མང་དུ་བཀོད་པ་ནི་ཤིན་ཏུ་མི་འཐད་དེ།
གཞུང་འདིའི་ཕྱོགས་སྔ་སྨྲ་བ་པོ་ངོས་མ་ཟིན་པའི་སྐྱོན་དུ་སྣང་བའི་ཕྱིར། འགྲོ་ཀུན་དགེ་བ་
ཇི་སྙེད་ཡོད་པ་དང༌། །ཞེས་སོགས་སྐབས་ཀྱི་ཕྱོགས་སྔ་སྨྲ་བ་པོ་དེ་འགོག་པ་ཡིན་གྱིས།
རྣལ་འབྱོར་སྤྱོད་པ་བ་འགོག་པ་མ་ཡིན་པའི་ཕྱིར་རོ། །དེས་ན་དྲི་བ་འདི་ལྟ་བུ་ཡང་། ཆོས་
ཀྱི་དབྱིངས་ལས་མ་གཏོགས་པའི། །ཆོས་གཞན་མེད་ཕྱིར་ཞེས་པའི་ཚིག་གི་ནུས་པ་མ་རྙེད་
པ་ལ་བརྟེན་ནས་དྲིས་པ་ཡིན་པས་འདི་ལ་གཉིས། མཁས་པའི་བཤད་སྲོལ་དང་། རང་
གིས་བཞེད་པའོ། །དང་པོ་ནི། གསེར་ཐུར་ལས། ཆོས་དབྱིངས་ལས་མ་གཏོགས་པའི་ཆོས་
གཞན་མེད་ཅེས་འབུམ་ལས་བཤད་པའི་དགོངས་པ་དང༌། བྱམས་ཆོས་ཕྱི་མ་ལས་དེ་ལྟར་
བཤད་པའི་དགོངས་པ་གཉིས་སུ་མཛད་ནས། དང་པོ་ནི། ཤེས་བྱ་ཐམས་ཅད་ཀྱི་གནས་
ཚུལ་ཆོས་དབྱིངས་སུ་གནས་པས་ཆོས་དབྱིངས་ལས་མ་གཏོགས་པའི་ཆོས་མེད་ཅེས་བྱ་ཡི།
ཤེས་བྱ་ཡིན་ན། ཆོས་དབྱིངས་ཡིན་པས་ཁྱབ་པའི་དོན་མིན་ཅེས་བཤད། གཉིས་པ་ནི།
བྱམས་ཆོས་བར་པ་གསུམ་གྱི་ལྟ་བའི་འཇོག་མཚམས་མཐར་ཐུག་ཏུ་སླེབ་པ་ན། ཆོས་
དབྱིངས་ལས་མ་གཏོགས་པའི་ཆོས་གཞན་ཡོད་པ་མ་ཡིན་ཏེ། ཆོས་དབྱིངས་ཁོ་ན་ཡོད་ལ།
ཆོས་གཞན་མེད་པའི་ཕྱིར་ཏེ། ཡོད་ན་ཆོས་དབྱིངས་ཡིན་དགོས་པའི་ཕྱིར། ཞེས་བཤད།
གཉིས་པ་རང་གི་འདོད་པ་ནི། སྤྱིར་བཀའ་བསྟན་བཅོས་ལས་བཤད་ཚུལ་མི་གཅིག་པ་སོ་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
སོ་བ་ཅུང་ཟད་ཡོད་ཀྱང་། བསྟན་བཅོས་འདིར་བཤད་པའི་དགོངས་པ་དང་སྦྱར་ན། ཆོས་
ཀྱི་དབྱིངས་ཀྱིས་མ་ཁྱབ་པའི་ཆོས་མེད་ཅེས་པ་ཡིན་ལ། དེའི་གནད་ཀྱང་། ཁོ་ཆོས་ཡིན་ན།
ཁོའི་གནས་ཚུལ་ཆོས་དབྱིངས་ལས་མ་འདས། ཞེས་པའི་དོན་ཡིན་པས། དགེ་རྩ་ཆད་པའི་
གང་ཟག་དང་། རྡོ་དང་བོང་བ་སོགས་ལའང་དགེ་བ་ལྡན་པར་ཐལ། ཆོས་དབྱིངས་དགེ་བ་
གང་ཞིག །ཆོས་དབྱིངས་དང་མི་ལྡན་པའི་ཆོས་མེད་པའི་ཕྱིར། ཞེས་པའི་དོན་ནོ། །
གཞན་ཡང་། ཆག་ལོའི་དྲིས་ལན་ལས། ཆོས་ཀྱི་དབྱིངས་ལས་མ་གཏོགས་པའི། །
ཆོས་མེད་ཅེས་གསུངས་དོན་དམ་ཡིན། །ཞེས་དང་། དམ་པའི་དོན་ལ་དགོངས་ནས་ནི། །ཆོས་
ཀུན་སྤྲོས་པ་བྲལ་ཞེས་གསུངས། །ཞེས་དོན་དམ་པར་ཆོས་ཐམས་ཅད་ཆོས་དབྱིངས་ལས་མ་
འདས་པར་བཤད་པ་ནི། གཞུང་འདིའི་དོན་མ་ཡིན་ཏེ། སྡིག་པ་དང་ལུང་མ་བསྟན་ལའང་
དགེ་བ་ཡོད་པར་ཐལ། ཆོས་དབྱིངས་དགེ་བ་གང་ཞིག །དོན་དམ་པར་ཆོས་དབྱིངས་ལས་
མ་གཏོགས་པའི་ཆོས་མེད་པའི་ཕྱིར། ཞེས་པ་ལྟ་བུ་ལ་འབྲེལ་མ་ཆགས་པའི་ཕྱིར་རོ། །དེས་
ན་པཎ་ཤཱཀ་པས། བྱམས་ཆོས་ཀྱི་དགོངས་པ་འགྲེལ་ཚུལ་དེ་ཡང་ཅུང་ཟད་མ་འབྲེལ་ཏེ།
མདོ་ལས། འདོད་ཆགས་ལས་མ་གཏོགས་པར་འདོད་ཆགས་ལས་ངེས་པར་འབྱུང་བ་མི་སྨྲ་
ཞེས་པའི་དགོངས་པ་འཆད་པ་ལ། འདོད་ཆགས་ཀྱིས་འདོད་ཆགས་སྤོང་ཞེས་པའི་
དགོངས་པ་ཡོད་དེ། འདོད་ཆགས་ཀྱི་ངོ་བོ་རང་བཞིན་འོད་གསལ་ལམ་ཆོས་དབྱིངས་ལས་
མ་འདས་པས། བློ་ནང་དུ་ཕྱོགས་ནས་འདོད་ཆགས་ཀྱི་ངོ་བོ་རང་བཞིན་འོད་གསལ་ལ་
ཐོས་བསམ་སྒོམ་གསུམ་གྱིས་འབད་པས་འདོད་ཆགས་སྤོང་གི །དེ་སྤོང་བའི་གཉེན་པོ་
གཞན་མི་དགོས་ཞེས་པའི་དོན་ཡིན་པའི་ཕྱིར་ཏེ། རྒྱན་རྩ་བར། ཆོས་ཀྱི་དབྱིངས་ལས་མ་
གཏོགས་པར། །གང་ཕྱིར་ཆོས་མེད་དེ་ཡི་ཕྱིར། །ཀུན་ནས་ཉོན་མོངས་བསྟན་པ་ལ། །བློ་
ལྡན་དགོངས་པ་དེ་ཡིན་འདོད། །ཅེས་དང་། གང་ཕྱིར་ཆགས་སོགས་དེ་ཉིད་ལས། །ཚུལ་
བཞིན་འཇུག་པ་དེ་ཡི་ཕྱིར། །དེ་ལས་རྣམ་གྲོལ་གྱུར་དེས་ན། །དེ་ཡིས་དེ་དག་ལས་ངེས་
32



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
འབྱུང་། །ཞེས་དང༌། འགྲེལ་པར་དབྱིག་གཉེན་ཞབས་ཀྱིས། གང་གི་ཕྱིར་བཅོམ་ལྡན་
འདས་ཀྱིས་འདོད་ཆགས་ལས་མ་གཏོགས་པར་འདོད་ཆགས་ལས་ངེས་པར་འབྱུང་བར་མི་
སྨྲ་སྟེ། ཞེ་སྡང་དང་གཏི་མུག་ཀྱང་དེ་དང་འདྲའོ། །ཞེས་གསུངས་པ་དེའི་དགོངས་པ་སྟོན་ཏེ།
གང་གི་ཕྱིར་ཆོས་ཉིད་ལས་མ་གཏོགས་པའི་ཆོས་མེད་པ་དེའི་ཕྱིར། འདོད་ཆགས་ལ་སོགས་
པའི་ཆོས་ཉིད་ཀྱང་འདོད་ཆགས་ལ་སོགས་པས་མི་འཐོབ་ལ། ཞེས་སོགས་བཤད་པའི་ཕྱིར།
གསུམ་པ། ཞར་བྱུང་བྱམས་སོགས་གཤིས་ཀྱིས་ལོག་རྟོག་དགག་པ་ནི། བྱམས་པ་དང་སྙིང་
རྗེ་སོགས་ཆོས་ཅན། ཁྱོད་ཡུལ་གང་ལ་དམིགས་པའམ། ཁྱོད་ཀྱིས་ཀུན་ནས་བསླངས་པའི་
ལས་གང་བྱས་ཀྱང་དགེ་བ་ཡིན་ནོ། །ཞེས་འདོད་པ་ཡོད་དེ། དགོངས་གཅིག་པ་དང་
བཀའ་གདམས་པ་ལ་ལ། ཁྱོད་གཤིས་ཀྱི་དགེ་བར་གསུངས་པ་ནི། ཞེས་འདོད་པའི་
ཕྱིར་རོ། །ཐབས་ལ་མི་མཁས་པའི་བྱམས་དང་སྙིང་རྗེ་འདི་ཡང་ཆོས་ཅན། ཁྱོད་མཐའ་
གཅིག་ཏུ་ཕྱོགས་སྔའི་འདོད་པ་དེ་ལྟར་གཤིས་ཀྱི་དགེ་བ་ཡིན་པའི་ངེས་པ་མེད་དེ། ཁྱོད་
ཀྱིས་ཀུན་ནས་བསླངས་པའི་ལས་འགའ་ཞིག་གིས་རྣམ་སྨིན་སྡུག་བསྔལ་སྐྱེད་པས། ཁྱོད་
ཀྱང་ངན་འགྲོའི་རྒྱུ་རུ་ཐུབ་པས་གསུངས་པའི་ཕྱིར་དང་། དེ་གཤིས་ཀྱི་དགེ་བར་གསུངས་
པ་ནི། ཐབས་ལ་མཁས་པའི་བྱམས་སྙིང་རྗེ་སོགས་ལ་དགོངས་པའི་ཕྱིར་རོ། །ཕལ་ཆེར་
གྱིས། མདོ་མཛངས་བླུན་ལས་བཤད་པའི་བྱམས་པའི་སེམས་ཀྱིས་དགེ་འདུན་གྱི་སྐོར་ཉེ་དུ་
སོགས་ལ་སྦྱིན་པའི་ལས་དེ་ཉིད་འདིའི་མཚན་གཞིར་བཟུང་བ་ལ། ་
པཎ་ཤཱཀ་པས། མི་མཁས་པ་ཡི་བྱམས་སྙིང་རྗེ། །ངན་སོང་རྒྱུ་རུ་ཐུབ་པས་གསུངས། །
འཕེན་བྱེད་རྒྱུ་ཡི་རྫོགས་བྱེད་ཀྱི། །རྒྱུ་ཞེས་བཏགས་ན་ཇི་ལྟར་འགྱུར། །ཞེས་པའི་དྲི་བ་
མཛད་ནས། ངན་སོང་འགྲུབ་བྱེད་ཀྱི་རྒྱུ་ནི། ཐབས་ལ་མཁས་པའི་བྱམས་པས་ཀྱང་བྱེད་
སྲིད་ཅིང་། འཕེན་བྱེད་ཀྱི་རྒྱུ་བྱམས་པ་མཚན་ཉིད་པས་བྱེད་པ་མི་སྲིད་དེ། ངན་སོང་འཕེན་
བྱེད་ཀྱི་རྒྱུ་ཡིན་ན། སྡིག་པ་ཡིན་པས་ཁྱབ་པའི་ཕྱིར་དང་། དགེ་འདུན་གྱི་སྐོར་ཉེ་དུ་ལ་བྱིན་
་8དུ་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
པོས། སྟེར་བ་པོའི་དགེ་སློང་ཤིང་ལྗོན་པ་ལྟ་བུའི་དམྱལ་བར་སྐྱེས་ཤིང་། ཉེ་དུ་རྣམས་ཤིང་
ལྗོན་པ་དེ་ལ་ཟ་བའི་སྲིན་བུར་སྐྱེས་པར་བཤད་པ་ནི། ཀུན་སློང་བྱམས་པ་དང་སྙིང་རྗེའི་
དབང་གིས་སྐྱེས་པ་མ་ཡིན་གྱི། དགེ་འདུན་གྱི་དཀོར་ཕུད་ཟོས་པའི་དབང་གིས་སྐྱེས་པ་
ཡིན་པའི་ཕྱིར། ཞེས་བཀག་ནས། རང་ལན་ལ། གདུག་པ་ཅན་ལ་བྱམས་པའི་བྱམས་པ་
དང༌། སྣོད་མིན་ལ་གསང་བ་སྟོན་པའི་སྙིང་རྗེ་ལྟ་བུ། འདིར་སྐབས་ཀྱི་བྱམས་སྙིང་རྗེ་ལ་
འཇོག་སྟེ། འདི་ཉིད་རྩ་བའི་ལྟུང་བར་བཤད་པས། ངན་སོང་གི་རྒྱུར་འཆད་སླ་བའི་ཕྱིར་དང་།
དེ་ཉིད་བྱམས་སྙིང་རྗེ་མཚན་ཉིད་པ་མ་ཡིན་ཏེ། མི་མཁས་པའི་བྱམས་སྙིང་རྗེ་ཡིན་པའི་
ཕྱིར་དང་། ཆགས་སྡང་རྨོངས་གསུམ་གང་རུང་དང་མཚུངས་ལྡན་ཡིན་པའི་ཕྱིར། དེས་ན་
བྱམས་བརྩེ་གཉིས་ཀྱི་དགེ་བ་མ་ཡིན་ཏེ། དེས་རྒྱུས་ཀུན་སློང་བྱས་པ་ལས་བྱུང་བའི་ལས་མི་
དགེ་བ་སྲིད་པའི་ཕྱིར། ཞེས་པའི་དོན་དུ་བཤད་ན་ལེགས་སོ་ཞེས་བཤད། འཁྲུལ་སྤོང་ལས།
བྱམས་དང་སྙིང་རྗེའི་ཆ་ནས་ངན་སོང་གི་རྒྱུར་སོང་བ་མ་ཡིན་ལ། རང་གི་ཉེ་དུ་བདེ་བ་དང་
འཕྲད་སྡུག་བསྔལ་དང་བྲལ་བར་འདོད་ནས་སྲོག་གཅོད་མ་བྱིན་སོགས་ལ་འཇུག་པ་ལས་
འབྲེས་ལ་མི་མཁས་པའི་ཆ་ནས་ངན་སོང་གི་རྒྱུར་སོང་བ་ཡིན་པས། འཕེན་བྱེད་ཀྱི་རྒྱུར་
སོང་བ་ཡང་ཡོད། རྫོགས་བྱེད་ཀྱི་རྒྱུར་སོང་བ་ཡང་ཡོད་ཅེས་སྨྲས་ན་ཉེས་པ་ཇི་ལྟར་འགྱུར།
ཞེས་བཤད།
འདི་ཡང་ཅུང་ཟད་དོགས་པ་དཔྱད་དགོས་རྒྱུར་སྣང་སྟེ། དེས་ན་སེམས་ཀྱི་འཕེན་པ་
ལས། །གཞན་པའི་དགེ་སྡིག་ཡོད་མ་ཡིན། །ཞེས་དགེ་མི་དགེ་གང་ལའང་ཀུན་སློང་གཉིས་
པོའི་རྗེས་སུ་འགྲོ་ལྡོག་བྱེད་པ་གཅིག་བཤད་ནས། ཐབས་ལ་མི་མཁས་པའི་བྱམས་སྙིང་རྗེ་
སོགས་ལ་ཀུན་སློང་གཉིས་པོས་ཕན་ཆེར་མ་བཏགས་པ་གཅིག་བཤད་འདུག་པའི་ཕྱིར།
དེས་ན་མཁས་པ་ཁྱེད་གཉིས་ལ་ཐུན་མོང་དུ། ཉེ་དུ་ལ་བྱམས་སྙིང་རྗེས་ཀུན་ནས་བསླངས་
ནས་དགེ་འདུན་གྱི་རྫས་སྦྱིན་པའི་ལས་འདི་ཆོས་ཅན། ཁྱོད་གཅིག་ཏུ་དཀར་བ། གཅིག་ཏུ་
86



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
གནག་པ། འདྲེན་མའི་ལས་གསུམ་པོ་གང་རུང་ཡིན་པ་ཐལ། ཁྱོད་དགེ་མི་དགེ་གང་རུང་ཡིན་
པའི་ཕྱིར། འདོད་ན། གསུམ་པོ་གང་ཡིན། གཅིག་ཏུ་དཀར་བ་ཡིན་ན། ཁྱོད་རྣམ་སྨིན་ངན་
སོང་འཕེན་བྱེད་མ་ཡིན་པ་ཐལ། དེའི་ཕྱིར། འདྲེན་མའི་ལས་ཡིན་ན། ཁྱོད་ཀྱི་ཀུན་སློང་
གཉིས་པོ་གང་རུང་གཅིག་ནག་ལ་གཅིག་ཤོས་དཀར་བ་ཡིན་པར་ཐལ། འདོད་པའི་ཕྱིར།
འདོད་ན། གང་དཀར་ལ་གང་གནག་ཅེས་དྲིས་ན་ལན་ཅི་ཡོད། ཡང་དེ་འདྲེན་མའི་ལས་སུ་
གྱུར་པའི་དགེ་བ་ཡིན་ནམ་མི་དགེ་བ་ཡིན། དང་པོ་ལྟར་ན་རྣམ་སྨིན་སྡུག་བསྔལ་བསྐྱེད་
བྱེད་མ་ཡིན་པར་ཐལ་བ་དང་། གཉིས་པ་ལྟར་ན། དེ་དུས་ཀུན་སློང་མི་དགེ་བ་དང་
མཚུངས་ལྡན་ཡིན་པར་ཐལ་ལོ། །གསུམ་པ་གཅིག་ཏུ་གནག་པ་ཡིན་ནོ་ཞེ་ན། མི་འཐད་དེ།
ཁྱོད་ཀྱི་རྒྱུ་དུས་ཀྱི་ཀུན་སློང་བྱམས་པ་དེ་དགེ་བ་མཚན་ཉིད་པ་ཡིན་པའི་ཕྱིར། ཡང་འཁྲུལ་
སྤོང་ལྟར་ན། དེ་ལྟ་བུའི་བྱམས་པ་ཆོས་ཅན། ཁྱོད་ཉེ་དུ་ལ་བྱམས་པའི་ཆ་ནས་དགེ་བ་དང་།
ཐབས་ལ་མི་མཁས་པའི་ཆ་ནས་མི་དགེ་བར་ཁས་ལེན་རིགས་པར་ཐལ། བྱམས་པའི་ཆ་
ནས་ངན་སོང་འཕེན་བྱེད་མ་ཡིན་ལ། ཐབས་ལ་མི་མཁས་པའི་ཆ་ནས་ངན་སོང་འཕེན་བྱེད་
ཀྱི་རྒྱུ་ཡང་ཡིན་པའི་ཕྱིར། འདོད་ན། དགེ་མི་དགེ་གཞི་མཐུན་དུ་འགྱུར་རོ། །
ཡང་གསེར་ཐུར་ལས། གདུག་པ་ཅན་ལ་ཡིད་ཀྱི་བྱམས་པ་དེ། འདིར་སྐབས་ཀྱི་
བྱམས་པ་ཡིན་ནམ། ལུས་ངག་གི་བྱམས་པ་དེ་ཡིན། དང་པོ་ལྟར་ན་ཁྱོད་ལ་འགལ་ཏེ། ཁྱོད་
ཀྱིས་འདིར་སྐབས་ཀྱི་བྱམས་པ་རྩ་ལྟུང་དུ་བཤད་པ་གང་ཞིག །དེ་ལ་ཡིད་ཀྱི་བྱམས་པ་རྩེ་
ལྟུང་མ་ཡིན་ནོ། །ཞེས་རྩ་ལྟུང་འཁྲུལ་སྤོང་ལས་བཤད་པའི་ཕྱིར། གཉིས་པ་ལྟར་ན། དེ་ལྟ་
བུ་དེ་ཀུན་སློང་གང་གིས་ཀུན་ནས་བསླངས་ཞེས་བརྟག་པར་བྱའོ། །ཡང་། མང་པོ་སྐྱོབ་
ཕྱིར་གཅིག་གི་སྲོག་གཅོད་པའི་ཀུན་སློང་དུ་གྱུར་པའི་བྱམས་པ་ཆོས་ཅན། གཤིས་ཀྱི་དགེ་
བ་མ་ཡིན་པར་ཐལ། ཁྱོད་ཀྱིས་ཀུན་ནས་བསླངས་པའི་ལུས་ངག་ཡིད་གསུམ་གང་རུང་གི་
མི་དགེ་བ་སྲིད་པའི་ཕྱིར། རྟགས་ཁྱབ་དངོས། གལ་ཏེ་འདོད་དེ། གཤིས་ཀྱི་དགེ་བ་མེད་དོ་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ཟེར་ན། འོ་ན། རྟགས་རྒྱ་ཆེ་བ་བདག་མེད་ཀྱིས་ཆོག་པ་ལ་རྒྱ་ཆུང་བ་བཀོད་པས་ཅི་
ཞིག་བྱ། ཞེས་མཁས་པ་ཁྱེད་ལ་འདྲིའོ། །དེས་ན་ཁོ་བོ་རེ་ཞིག་འདི་ལྟར་སེམས་ཏེ། མཚན་
གཞི་ནི་སྔ་ཕྱི་སྔ་མ་ལྟར་འཐད་དེ། རང་མཆན་ལས། ཉེ་དུ་ལ་བྱམས་པས་དཀོན་མཆོག་གི་
དཀོར་ཕྲོགས་ནས་གསོ་བ་དང་། གཞན་གྱི་རླུང་ནད་ཞི་བའི་ཕྱིར། སྲོག་ཆགས་བསད་ནས་
ཤ་སྟེར་བ་ལ་སོགས་པ་ཞེས་བཤད་པའི་ཕྱིར། དེ་ཡང་འདི་ལྟར་འཆད་དེ། ཉེ་དུ་ལ་དགེ་
འདུན་གྱི་དཀོར་སྦྱིན་པའི་ལས་ཀྱི་ཀུན་སློང་བྱམས་པ་ཆོས་ཅན། ཁྱོད་ཐབས་ལ་མི་མཁས་
པའི་བྱམས་པ་ཡིན་ཏེ། བྱམས་པ་གང་ཞིག །ཁྱོད་ཀྱི་རྣམ་སྨིན་གྱི་འབྲས་བུ་བདེ་བ་ལས་
ཁྱོད་ཀྱིས་ཀུན་ནས་བསླངས་པའི་ཉེ་དུ་ལ་དཀོར་སྦྱིན་པའི་ལས་ཀྱི་རྣམ་སྨིན་སྡུག་བསྔལ་དེ་
སྟོབས་ཆེ་བའི་ཕྱིར། དེས་ཀུན་ནས་བསླངས་པའི་ཉེ་དུ་ལ་དཀོར་སྦྱིན་པའི་ལས་འདི་ཆོས་
ཅན། འདྲེན་མའི་ལས་སུ་གྱུར་པའི་མི་དགེ་བ་ཡིན་ཏེ། རྒྱུ་དུས་ཀུན་སློང་བྱམས་པ་དང་།
་དེ་དུས་ཀུན་སློང་ཆགས་པ་མི་དགེ་བའི་ཀུན་ནས་བསླངས་པའི་མ་བྱིན་ལེན་གྱི་ཆར་ ་
གཏོགས་ཡིན་པའི་ཕྱིར་རོ། །མང་པོ་སྐྱོབ་ཕྱིར་གཅིག་གི་སྲོག་གཅོད་པའི་ཀུན་སློང་བྱམས་
པ་ཆོས་ཅན། ཐབས་ལ་མཁས་པའི་བྱམས་པ་ཡིན་ཏེ། བྱམས་པ་གང་ཞིག །ཁྱོད་ཀྱིས་
ཀུན་ནས་བསླངས་པའི་གཅིག་གི་སྲོག་བཅད་པའི་མི་དགེ་བའི་རྣམ་སྨིན་སྡུག་བསྔལ་ལས།
ཁྱོད་རང་གི་རྣམ་སྨིན་དགེ་བ་སྟོབས་ཆེ་བ་དེའི་ཕྱིར་རོ། །དེས་ན། དེ་ལྟ་བུའི་ཐབས་ལ་མི་
མཁས་པའི་བྱམས་པ་ནི། རང་གི་ངོ་བོ་བྱམས་པ་མཚན་ཉིད་པ་དང་། ཀུན་ནས་བསླངས་
པའི་ལས་ནི་འདྲེན་མའི་ལས་ཡིན་ལ། གདུག་པ་ཅན་ལ་ལུས་ངག་གི་ཕན་འདོད་པའི་ཀུན་
སློང་ཡིད་ཀྱི་བྱམས་པ་ཡང་མ་དག་པའི་བྱམས་པ་ཡིན་ཏེ། རང་གི་ངོ་བོ་དཀར་པོ་དང་།
ཀུན་ནས་བསླངས་པའི་ལས་དེ་ཡང་དཀར་པོ་ཡིན་པ་སྲིད་ཀྱང་། གདུག་པ་ཅན་དེས་
བསྟན་པ་དང་སེམས་ཅན་ལ་གནོད་པ་ཆེར་བྱེད་པའི་བརྒྱུད་པའི་རྒྱུད་པ་ཅན་བྱམས་པ་
ཡིན་པའི་ཕྱིར། ཡང་ནད་པ་དགའ་བའི་ཁ་ཟས་སྟེར་བའི་ཀུན་སློང་སྙིང་རྗེ་ཡང་མ་དག་
88



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
པའི་སྙིང་རྗེ་ཡིན་ཏེ། ངོ་བོ་དང་འབྲས་བུ་གཉིས་ཀ་དགེ་བ་ཡིན་ཡང་། ཕྱིས་ནས་ཕ་རོལ་གྱི་
སྲོག་ལ་གནོད་པ་སོགས་ཀྱི་བརྒྱུད་རྒྱུར་འགྱུར་སྲིད་པའི་སྙིང་རྗེ་ཡིན་པའི་ཕྱིར་རོ། །དེས་ན་
ཁོ་བོ་ནི་མ་དག་པའི་བྱམས་སྙིང་རྗེ་སོགས། བྱམས་སྙིང་རྗེ་མཚན་ཉིད་པ་མ་ཡིན་ཞིང་།
རྣམ་སྨིན་ཡང་དཀར་པོ་ཅུང་ཟད་སྐྱེད་ཀྱང་། བདག་འབྲས་སོགས་ཉེས་དམིགས་ཆེར་སྐྱེད་
པས། མ་དག་པ་ཡིན་པའི་ཕྱིར། སྤང་དགོས་སོ་ཞེས་སྣོད་ལྡན་གྱི་གདུལ་བྱ་རྣམས་ལ་མན་
ངག་ཏུ་སྦྱིན་པ་ཡིན་ཏེ། མཁས་པའི་དགོངས་པ་རྙེད་པའི་ཕྱིར་རོ། །
གསུམ་པ། ཁྱད་པར་བསྔོ་ལེའི་མདོ་དང་འགལ་བ་ལ་གཉིས། མདོ་དང་འགལ་བའི་
གནོད་བྱེད་རྣམ་གསུམ་བསྟན། འཁྲུལ་མེད་མདོ་དོན་འཆད་ཚུལ་རྣམ་གསུམ་བཤད་པའོ། །
དང་པོ་ལ་གསུམ། ཇི་སྙེད་སྒྲ་དང་འགལ་བས་དགག །ཡོད་པའི་སྒྲ་དང་འགལ་བས་
དགག །འགྲོ་ཀུན་སྒྲ་དང་འགལ་བས་དགག་པའོ། །དང་པོ་ནི། གཞན་གྱི་བསྔོ་ལེའི་མདོ་
དོན་འཆད་ཚུལ་ལ་ལུང་རིགས་སྤྱི་དང་འགལ་བའི་གནོད་བྱེད་བསྟན་ཟིན་པ་དེས་ན། བསྔོ་
རྒྱུའི་དགེ་རྩ། འགྲོ་ཀུན་དགེ་བ་ཇི་སྙེད་ཡོད་པ་དང་། །ཞེས་བྱ་བའི་ཚིག་གིས་གསུངས་པ་
ཆོས་ཅན། ཁྱོད་འགྲོ་བ་ཐམས་ཅད་ཀྱིས་བྱས་པའི་དགེ་བ་ལ་དགོངས་པ་ཡིན་གྱི། ཆོས་
དབྱིངས་ལ་དགོངས་པ་མ་ཡིན་ཏེ། ཁྱོད་གལ་ཏེ་ཆོས་དབྱིངས་ལ་དགོངས་པ་ཡིན་ན། ཇི་
སྙེད་ཅེས་བྱ་བའི་སྒྲ་མི་འཐད་པ་དང་། ཡོད་ཅེས་བྱ་བའི་སྒྲ་དང་ཡང་འགལ་བ་དང་། འགྲོ་
ཀུན་ཞེས་བྱ་བའི་ཚིག་ལ་རྣམ་བཅད་མེད་པར་ཐལ་བའི་སྐྱོན་གསུམ་ས་པཎ་ཁོ་བོས་རྟོགས་
པའི་ཕྱིར་རོ། །དེ་ཡང་རིམ་བཞིན། ཇི་སྙེད་ཅེས་པའི་སྒྲ་དང་འགལ་བ་དེའི་རྒྱུ་མཚན་འདི་
ལྟར་ཡིན་ནོ་ཉོན་ཅིག །ཆོས་ཀྱི་དབྱིངས་དེ་ནི་ཆོས་ཅན། ཁྱོད་འགྲོ་ཀུན་དགེ་བ་ཞེས་
སོགས་ཀྱིས་ཚིག་ཟུར་གྱི་ཇི་སྙེད་ཅེས་པའི་སྒྲས་བསྟན་པ་མི་འཐད་པར་ཐལ། ཇི་སྙེད་ཅེས་
བྱ་བའི་སྒྲ་དེ་མང་པོའི་ཚིག་ཡིན་པ་གང་ཞིག །ཁྱོད་ལ་མང་ཉུང་གི་ཐ་སྙད་དོན་མཐུན་
འཇུག་ཏུ་མེད་པའི་ཕྱིར་དང་། ཁྱོད་མང་ཉུང་གི་སྤྲོས་པ་དང་བྲལ་བའི་དབྱིངས་ཡིན་པའི་
89



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ཕྱིར་རོ། །གཉིས་པ་ནི། ཆོས་དབྱིངས་ཆོས་ཅན། ཁྱོད་གཞུང་དེའི་ཚིག་ཟུར་གྱི་ཡོད་པ་ཞེས་
སྒྲས་བསྟན་པའི་ཡོད་པའང་མ་ཡིན་ཏེ། དེ་སྐབས་ཀྱི་ཡོད་པ་དེ་ཡིན་ན། དངོས་པོར་ཡོད་
དགོས་པ་གང་ཞིག ། ཁྱོད་དངོས་པོ་མ་ཡིན་པའི་ཕྱིར། ཁྱབ་སྟེ། དངོས་པོར་ཡོད་པ་ཙམ་ལ་
མི་རྟག་གིས་ཁྱབ་པར་ཆོས་ཀྱི་གྲགས་པས་ལེགས་པར་གསུངས་པའི་ཕྱིར། དེར་མ་ཟད་ཀླུ་
སྒྲུབ་ཀྱིས་ཀྱང༌། དབུ་མ་རྩ་ཤེས་ལས། གལ་ཏེ་མྱ་ངན་འདས་དངོས་ནི། །མྱ་ངན་འདས་པ་
འདུས་བྱས་འགྱུར། །དངོས་པོ་འདུས་བྱས་མ་ཡིན་པ། །འགའ་ཡང་གང་ནའང་ཡོད་མ་
ཡིན། །ཞེས་གསུངས་པ་དང་། གཞན་ཡང་། དབུ་མ་དེ་ཉིད་སྣང་བ་ལས། གང་དག་རིང་
བཞིན་གཞན་དངོས་དང་། །དངོས་དང་དངོས་མེད་ཉིད་ལྟ་བ། །དེ་དག་སངས་རྒྱས་བསྟན་
པ་ལ། །དེ་ཉིད་མཐོང་བ་མ་ཡིན་ནོ། །ཞེས་གསུངས་པ་དང་། གཞན་ཡང་དབུ་མ་དེ་ཉིད་
ལས། བཅོམ་ལྡན་དངོས་དང་དངོས་མེད་པ། །མཁྱེན་པས་ཀ་ཏྱཱ་ཡ་ན་ནི། །གདམས་ངག་
ལས་ནི་ཡོད་པ་དང་། །མེད་པ་གཉིས་ཀ་དགག་པ་མཛད། །ཅེས་གསུངས། གཞན་ཡང་།
དབུ་མ་དེ་ཉིད་ལས། ཡོད་ཅེས་བྱ་བ་རྟག་པར་འཛིན། །མེད་ཅེས་བྱ་བ་ཆད་པར་ལྟ། །དེ་
ཕྱིར་ཡོད་དང་མེད་པ་ལ། །མཁས་པས་གནས་པར་མི་བྱའོ། །ཞེས་གསུངས་པ་ཡང་། ཆོས་
ཀྱི་དབྱིངས་དངོས་པོར་ཡོད་པ་དང་། མེད་པའི་མཐའ་གཉིས་ཀ་མིན་པའི་ལུང་ཚད་མ་ཡིན་
པའི་ཕྱིར། ལུང་གི་སྒྲུབ་བྱེད་དེས་ན། ཆོས་ཀྱི་དབྱིངས་ཆོས་ཅན། སངས་རྒྱས་བསྟན་པ་
འཕགས་པ་ཀླུ་སྒྲུབ་ལུགས་བཞིན་ལ་གུས་པར་བྱེད་ན། ཁྱོད་དངོས་པོར་ཡོད་པ་དང་མེད་
པའི་མཐའ་གཉིས་ཀ་རུ་མ་བཟུང་ཞིག་ཅེས་བྱ་སྟེ། ཁྱོད་མཐའ་བྲལ་གྱི་དབྱིངས་ཡིན་པའི་
ཕྱིར། ཆོས་ཀྱི་དབྱིངས་དེ་ནི་ཆོས་ཅན། ལུང་དུ་མ་ཟད་རིགས་པས་ཀྱང་ནི། ཁྱོད་དངོས་
པོར་ཡོད་པར་མིན་པ་ནི་འགྲུབ་སྟེ། ཁྱོད་ལ་རང་འབྲས་བསྐྱེད་པའི་བྱ་བ་མེད་པ་གང་ཞིག །
དངོས་པོར་ཡོད་ཙམ་ལ་དོན་བྱེད་ནུས་པས་ཁྱབ་པའི་ཕྱིར་རོ། །དང་པོ་གྲུབ་སྟེ། ཁྱོད་སྤྲོས་
བྲེལ་གྱི་དབྱིངས་ཡིན་པའི་ཕྱིར་རོ། །
9{ }



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
གསུམ་པ་ནི། ཁྱོད་ཀྱི་མདོ་དོན་འཆད་ཚུལ་ལ། ཇི་སྙེད་དང་ཡོད་པའི་སྒྲ་དང༌།
འགལ་བའི་སྐྱོན་གཉིས་ཡོད་པར་མ་ཟད། གཞན་ཡང་འགྲོ་ཀུན་ཞེས་སོགས་ཀྱི་མདོ་ཚིག་
ཆོས་ཅན། ཁྱོད་ཀྱི་སྐབས་ཀྱི་ཡོད་པའི་དགེ་བ་ནི། ཆོས་ཉིད་ཡིན་ན། འགྲོ་ཀུན་གྱི་དགེ་བ་
ཞེས་བྱ་བ་སྨོས་ཅི་དགོས་ཏེ། སྨོས་པ་ལ་རྣམ་བཅད་མེད་པར་ཐལ། འགྲོ་བའི་ཆོས་ཉིད་དུ་
མ་ཟད། །བེམ་པོ་དང་ནི་དངོས་མེད་དང་། །འཕགས་པའི་ཆོས་ཉིད་ཀྱང་ནི་ཅིས་མི་བསྔོ་སྟེ།
བསྔོ་རྒྱུར་བྱེད་རིགས་པའི་ཕྱིར་ཏེ། ཆོས་དབྱིངས་ཐམས་ཅད་བསྔོ་རྒྱུ་ཡིན་པ་ལ། འགའ་
ཞིག་བསྔོ་རྒྱུར་བྱེད་ཅིང་འགའ་ཞིག་མི་བྱེད་པ་མི་རིགས་པའི་ཕྱིར་རོ། །འདིར་པཎ་ཤཱཀ་
པས། ཡོད་པ་ཉིད་ལ་མ་ཡིན་པས། །ཁྱད་པར་ཆོས་ཀྱི་གྲགས་པས་གསུངས། །ཡོད་པ་
ཙམ་ལ་དེས་ཁྱབ་པར། །ཞེས་དྲིས་ནས། གསེར་ཐུར་རང་ལན་དུ། ཡོད་པ་ཉིད་ལ་མི་རྟག་
པས་ཁྱབ་ཅིང་། ཡོད་ཚད་ལ་མི་རྟག་པས་མ་ཁྱབ་པའི་སྒྲུབ་བྱེད་མང་དུ་མཛད་ཀྱང༌།
བསྟན་བཅོས་འདིའི་དགོངས་པ་ནི། དྲི་ལན་ལས། འདིར་ནི་ཡོད་པ་རྣམ་གཉིས་ཏེ། །དོན་
དང་ཐ་སྙད་དག་གིས་སོ། །དོན་གྱི་ཡོད་པ་བྱ་བ་བྱེད། །ཐ་སྙད་ཡོད་པ་དགག་སྒྲུབ་རྟེན། །
ཞེས་གསུངས་པ་ལྟར་ཡོད་པ་ལ། དོན་དམ་པར་ཡོད་པ་དང་། སེལ་ངོར་ཡོད་པ་གཉིས་
ཡོད་པའི། དང་པོ་ལ།། མི་རྟག་པས་ཁྱབ་པར་བཤད་པ་ལྟར་ཡིན་ནོ། །
གཉིས་པ་རང་ལུགས་མདོ་དོན་འཆད་ཚུལ་ལ་བཞི། སྤྱིར་བསྟན་དམིགས་བསལ་
གཉིས་ཀྱིས་འཆད། བདག་གཞན་རྣམ་པ་གཉིས་ཀྱིས་བཤད། མདོར་བསྟན་རྒྱས་བཤད་
གཉིས་ཀྱིས་བཤད། དཔེ་དང་ལུང་གིས་སྒྲུབ་བྱེད་བཤད་པའོ། །དང་པོ་ནི། གཞན་གྱིས་
འཆད་ཚུལ་ལ་སྐྱོན་གསུམ་བསྟན་ཟིན་པ་དེས་ན། འགྲོ་ཀུན་ཞེས་སོགས་ཀྱི་གཞུང་དེའི་
དགོངས་པ་ནི་ཆོས་ཅན། ས་པཎ་ཁོ་བོས་བཤད་པ་འདི་ལྟར་ཡིད་ལ་ཟུངས་ཤིག་ཅེས་བྱ་སྟེ།
འཆད་ཚུལ་འཁྲུལ་མེད་གསུམ་གྱི་སྒོ་ནས་ལེགས་བཤད་ཀྱིས་ཏེ་འཆད་པར་བྱ་བའི་
ཕྱིར་རོ། །འཁྲུལ་མེད་དེ་ཇི་ལྟར་སྙམ་ན། འགྲོ་ཀུན་དགེ་བ་ཇི་སྙེད་ཡོད་པ། །ཞེས་སོགས་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ཀྱི་ཚིགས་སུ་བཅད་པ་ཆོས་ཅན། ཁྱོད་ཀྱི་མདོ་དོན་འཆད་ཚུལ་ཡོད་དེ། ཁྱོད་ཀྱི་རྐང་པ་དང་
པོ་འགྲོ་བ་ཀུན་གྱིས་བྱས་པ་ཡི། དགེ་བ་ཇི་སྙེད་ཡོད་པ་ཞེས་བྱ་བའི་ཐ་སྙད་ནི། བསྔོ་རྒྱུའི་
དགེ་བ་སྤྱིར་བསྟན་པ་ཡིན་ལ། རྐང་པ་གཉིས་པ་བྱས་དང་བྱེད་འགྱུར་བྱེད་པ་ཞེས། དུས་
གསུམ་དུ་དབྱེ་བ་ནི། བསྔོ་རྒྱུའི་དགེ་བའི་མཚན་གཞི་དམིགས་ཀྱིས་བསལ་ཏེ་ངོས་བཟུང་
བ་ཙམ་ཡིན་པའི་ཕྱིར། འོ་ན་བསྟན་བཅོས་དག་ལས། སྤྱིར་བཏང་དམིགས་བསལ་གཉིས་
འགལ་བ་གཅིག་ལ་མ་བཤད་དམ་སྙམ་ན། བཤད་མོད་སྐྱོན་མེད་དེ། འདིར་ནི། སྤྱིར་
བསྟན་དམིགས་བསལ་ཡིན་གྱི། སྤྱིར་བཏང་དམིགས་བསལ་མ་ཡིན་པའི་ཕྱིར་དང་།
གཉིས་པོའི་ཁྱད་པར་ཡང་། སྤྱིར་བཏང་ལ། དགེ་བ་ཡིན་ན། བསྔོ་རྒྱུ་ཡིན་པས་ཁྱབ་པར་
བཤད་ནས། དམིགས་བསལ་ལ་མ་ཁྱབ་ཅེས་པ་ལྟ་བུ་དང་། འགྲོ་བའི་དགེ་བ་བསྔོ་རྒྱུ་
ཡིན་ཞེས་སྤྱིར་བསྟན་ནས། བྱས་དང་བྱེད་འགྱུར་ལ་སོགས་པ་འདི་ལྟ་བུའོ། །ཞེས་མཚན་
གཞི་དམིགས་བསལ་དུ་འཛིན་པ་ལྟ་བུ་ལ་བཞེད་པ་གཉིས་ཡོད་པ་ལས། འདིར་ནི་ཕྱི་མ་
ལྟར་ཡིན་ནོ། །གཉིས་པ་ནི། ཆོས་ཅན་དང་བསལ་བ་འདྲ་ལ། འཆད་ཚུལ་སྔ་མ་ལས་ཡང་
ན་ཁྱོད་ཀྱིས་རྐང་པ་དང་པོས། གཞན་གྱིས་བྱས་པའི་དགེ་བ་ཇི་སྙེད་ཡོད་པ་དང༌། རྐང་པ་
གཉིས་པས་ཞུ་བ་པོ་རྡོ་རྗེ་རྒྱལ་མཚན་རང་ཉིད་ཀྱིས་བྱས་དང་བྱེད་འགྱུར་བྱེད་པ་ཞེས། རང་
གཞན་གྱི་དགེ་བར་གཉིས་ལ་སྦྱར་ཏེ་བཤད་ཀྱང་མདོ་ཁྱོད་དང་འགལ་བ་མེད་པའི་ཕྱིར།
གསུམ་པ་ནི། ཆོས་ཅན་དང་བསལ་བ་གཉིས་འདྲ་བ་ལ། འཆད་ཚུལ་སྔ་མ་གཉིས་ལས་
ཡང་ན་ཁྱོད་ཀྱི་རྐང་པ་དང་པོས་བསྔོ་རྒྱུ་མདོར་བསྟན། རྐང་པ་གཉིས་པས་བསྔོ་རྒྱུ་རྒྱས་
པར་བཤད་པའོ། །ཞེས་མདོར་བསྟན་རྒྱས་བཤད་གཉིས་ལ་སྦྱར་ན་ཡང་མཁས་པའི་
ལེགས་བཤད་ཡིན་པའི་ཕྱིར་རོ། །བཞི་པ་ནི། ཁོ་བོས་མདོ་དོན་འཆད་ཚུལ་འདི་ཆོས་ཅན།
ཁྱོད་དཔེར་ན་བཤགས་པ་བྱེད་པའི་ཚེ། འགྲོ་བ་ཀུན་གྱི་སྡིག་པ་ཇི་སྙེད་ཡོད་པ་བྱས་པ་
དང་། བྱེད་འགྱུར་དེ་བཞིན་བྱེད་པ་རྣམས། །རྒྱལ་བའི་མདུན་དུ་བཤགས་པར་ཤོག །ཅེས་



འདྲའི་བགས་པའི་སྡོམ་སེམས་གཞན་གྱི་བྱས་དང་གིས་སྡོམ་སེམས་པ་མི་བྱེད་མང་
སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད། །
བྱ་བའི་ཚིག་དང་མཚུངས་པ་ཡིན་ཏེ། བཤགས་པ་བྱེད་ཚུལ་འདི་ལའང་། དུས་གསུམ་ལས་
གཞན་པའི་ཡོད་པའི་སྡིག་པ་གང་ཡང་མེད་པ་ལྟར། དེ་བཞིན་དུ། ཁྱོད་ལའང་རྐང་པ་
གཉིས་པས་བསྟན་པའི་དུས་གསུམ་གྱི་དགེ་བ་ལས་གཞན་པའི། རྐང་པ་དང་པོས་བསྟན་
པའི་ཡོད་པའི་དགེ་བ་ཞེས་བྱ་བ་སྲིད་པ་མ་ཡིན་པའི་ཕྱིར་རོ། །
ཀུན་མཁྱེན་གཉིས་པའི་ཊཱིཀྐ་ལས། འདི་རྟག་པ་མཐའ་བཟུང་བ་ཡིན་གྱི། འདི་
འདྲའི་བཤགས་པ་བྱེད་ཚུལ་མཚན་ཉིད་པ་མི་སྲིད་དེ། བཤགས་པ་མཚན་ཉིད་པ་ལ་ཕྱིན་
ཆད་མི་བྱེད་པའི་སྡོམ་སེམས་དགོས་པའི་ཕྱིར་གསུངས་པ་ནི། ཅུང་མི་འཐད་དེ། རང་གི་
སྡིག་པ་ཇི་སྙེད་བྱས་པ་དང་། གཞན་གྱི་བྱས་དང་བྱེད་འགྱུར་སོགས་ལ་སྦྱར་ཡང་སྐྱོན་མེད་
པའི་ཕྱིར་རོ། །གཞན་གྱི་སྡིག་པ་མི་བྱེད་པར་རང་གིས་སྡོམ་སེམས་བྱས་པས་མི་ཆོག་པའི་
ཕྱིར་དང་། རང་ལ་སྦྱོར་ན་ཡང་། ད་ཕྱིན་ཆད་སྲོག་གི་སླད་དུ་ཡང་སྡིག་པ་མི་བྱེད་མོད། གལ་
ཏེ་བྱས་སྲིད་ན་བཤགས་སོ་བྱས་པས་ཆོག་པའི་ཕྱིར་རོ། །ཡང་། ཁོ་བོའི་མདོ་དོན་འཆད་
ཚུལ་འདི་ཆོས་ཅན། རྡོ་རྗེ་རྒྱལ་མཚན་གྱིས་ཞུས་པའི་མདོ་ཉིད་ལ་ཡང་། ཕྱོགས་བཅུའི་
འཇིག་རྟེན་ཁམས་ན་ཡོད་པ་ཡི། །དགེ་བ་དེ་དག་ཡང་དག་བསྒྲུབས་པས་ན། །འགྲོ་བ་
ཀུན་ལ་ཕན་དང་བདེ་སེམས་ཀྱིས། །ཡེ་ཤེས་མཁས་པ་དེ་ཡིས་ཡོངས་སུ་བསྔོ། །ཞེས་ཁྱོད་
ཀྱིས་མདོའི་དངོས་བསྟན་གྱི་དགེ་བ་དེ། སྐྱེས་བུའི་བྱེད་པ་བསྡོ་བ་ལས་གསར་དུ་བསྒྲུབ་པར་
གསུངས་པ་ཡང་ཁྱོད་ཀྱིས་སྒྲུབ་བྱེད་ཡིན་ཏེ། ཆོས་ཉིད་ཡིན་ན། གསར་དུ་བསྒྲུབ་པར་
འགལ་བའི་ཕྱིར་རོ། །
， གསུམ་པ། བྱེ་བྲག་ཐུན་མོང་མ་ཡིན་པའི་རིགས་པས་དགག་པ་ལ་གཉིས། བསྔོ་བ་
དོན་མེད་ཐལ་བའི་རིགས་པས་དགག །བསྔོ་བ་དམིགས་བཅས་ཐལ་བའི་རིགས་པས་
དགག་པའོ། །དང་པོ་ནི་ཆོས་དབྱིངས་ཆོས་ཅན། ཁྱོད་དགེ་བར་བྱས་ནས་ནི། ཁྱོད་བསྔོ་
བའི་རྒྱུར་བྱེད་པའི་བསྔོ་བ་དེ། བསྔོ་བ་དོན་མེད་ཡིན་པར་ཐལ། ཁྱོད་བསྔོས་པའི་བསྔོ་བ་
93



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
དེས། ཁྱོད་གོང་འཕེལ་དུ་མི་འགྱུར་བའི་ཕྱིར། མ་གྲུབ་ན་ཆོས་ཅན། ཁྱོད་འདུས་བྱས་སུ་
འགྱུར་བར་ཐལ། ཁྱོད་བསྔོ་བས་འགྱུར་ན་སྟེ། དེའི་ཕྱིར། འདོད་ན། ཆོས་ཀྱི་དབྱིངས་ཆོས་
ཅན། ཁྱོད་འདུས་བྱས་སུ་འགྱུར་བ་མ་ཡིན་པར་ཐལ། མདོ་སྡེ་རྣམས་ལས་ཁྱོད་འགྱུར་བ་
མེད་ཅེས་རྒྱལ་བས་གསུངས་པའི་ཕྱིར་དང་། དེར་མ་ཟད་ཀླུ་སྒྲུབ་ཀྱི་རྩ་བ་ཤེས་རབ་ཉིད་
ལས་ཀྱང་། རང་བཞིན་རྒྱུ་དང་རྐྱེན་ལས་ནི། །བྱུང་བར་རིགས་པ་མ་ཡིན་ནོ། །རྒྱུ་དང་རྐྱེན་
ལས་བྱུང་བ་ཡི། །རང་བཞིན་བྱས་པ་ཅན་དུ་འགྱུར། །རང་བཞིན་བྱས་པ་ཅན་ཞེས་བྱར། །
ཇི་ལྟར་བུར་ནི་རུང་བར་འགྱུར། །རང་བཞིན་དག་ནི་བཅོས་མིན་དང༌། །གཞན་ལ་ལྟོས་པ་
མེད་པ་ཡིན། །ཞེས་གསུངས་པ་དང་། གཞན་ཡང་དེ་ཉིད་ལས། གལ་ཏེ་རང་བཞིན་གྱིས་
ཡོད་ན། །ཞེས་སོགས་ཚིག་བཅད་གཅིག་རྣམས་ཀྱིས་ཁྱོད་འགྱུར་མེད་འདུས་མ་བྱས་སུ་
བཤད་པའི་ཕྱིར། དེས་ན་ཆོས་དབྱིངས་ཆོས་ཅན། དགེ་བ་མ་ཡིན་ཏེ། བཤད་མ་ཐག་པ་དེ་
ལ་སོགས་པའི་ལུང་རིགས་རྣམས་ཀྱིས། ཁྱོད་དགེ་བ་མ་ཡིན་པར་གསུངས་ཤིང་གྲུབ་པའི་
ཕྱིར་རོ། །འདིར་པཎ་ཤཱཀ་པས། མི་འགྱུར་བསྔོ་བ་དོན་མེད་ན། །ཚོང་དཔོན་ཛ་ཧུའི་བུ་མོ་
ཡིས། །སྨོན་ལམ་བཏབ་པ་དེ་ཅི་ཞིག །ཅེས་དྲིས་ནས། གསེར་ཐུར་རང་ལན་དུ། བསྔོ་བ་
ལ་བསྔོས་པའི་འབྲས་བུ་ངེས་པར་འགྲུབ་པ་གཅིག་དགོས། སྨོན་ལམ་ལ་སྨོན་བྱའི་འབྲས་
བུ་འགྲུབ་མི་འགྲུབ་གཉིས་ཡོད། དེའི་གནད་ཀྱིས། སྨོན་ལམ་ལ་གནས་དང་གནས་མིན་
གྱི་སྨོན་ལམ་གཉིས་བཤད་པའི། བསྔོ་བ་ནི་གནས་ཀྱི་སྨོན་ལམ་ཁོ་ན་ཡིན་གྱི། གནས་མིན་
གྱི་སྨོན་ལམ་མི་སྲིད་ཅེས་སོགས་བཤད་ནས། འོ་ན་གཞུང་འདི་ལས། བསྔོ་བ་དེ་ཡང་
མདོར་བསྡུ་ན། །གནས་དང་གནས་མ་ཡིན་པ་གཉིས། །ཞེས་བཤད་པ་ཅི་ཡིན་དྲིས་པས།
གཞུང་དེ་ནི། སྨོན་ལམ་དེ་ཡང་མདོར་བསྡུ་ན། །གནས་དང་གནས་མ་ཡིན་པ་གཉིས། །ཞེས་
འཆད་རྒྱུ་ཡིན་གྱི། བསྔོ་བ་དེ་ཡང་མདོར་བསྡུ་ན། ཞེས་པ་དེ་མ་དག་པ་ཡིན་ནོ། །ཞེས་
འཆད་དེ། དེ་འདྲ་ནི་མཁས་པའི་གཏམ་མ་ཡིན་ནོ། །གཞུང་འདིར། མི་འགྱུར་བསྔོ་བ་དོན་



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
མེད་ཡིན། །ཞེས་གསུངས་པ་དང་། འོག་ཏུ། བསྔོ་བ་དེ་ཡང་མདོར་བསྡུ་ན། །གནས་དང་
གནས་མ་ཡིན་པ་གཉིས། །ཞེས་གནས་མིན་གྱི་བསྔོ་བ་བཤད་པ་གཉིས་འགལ་འདུག་
དགོངས་ནས། གཞུང་ཕྱི་མ་རྩ་ནས་དོར་བ་འདི། གཞུང་སྔ་ཕྱི་གནད་མ་དགོངས་པའི་ལན་
པའི་ཕྱིར་ཏེ། གཞུང་སྔ་མས་བསྔོ་རྒྱུའི་དགེ་རྩ་མི་འགྱུར་ན་བསྔོ་བ་དོན་མེད་ཡིན་ཞེས་
བཤད། ཕྱི་མས་བསྔོས་པའི་འབྲས་བུ་འགྲུབ་མི་འགྲུབ་གཉིས་ཀྱི་སྒོ་ནས་གནས་དང་
གནས་མིན་གྱི་བསྔོ་བ་གཉིས་སུ་ཕྱེ་བ་ཡིན་པའི་ཕྱིར་རོ། །
གཉིས་པ་ལ་གསུམ། དཔེ་དང་སྦྱར་བའི་རིགས་པ་དངོས། འཕྲོས་དོན་གནད་ཀྱི་བསྔོ་
བ་བཤད། སྐབས་དོན་ལུང་རིགས་སྒྲུབ་བྱེད་བཤད་པའོ། །དང་པོ་ནི། གལ་ཏེ་ཆོས་ཉིད་དེ་
བཞིན་ཉིད་ཆོས་ཅན། ཁྱོད་བསྔོ་བྱའི་དགེ་བ་མཚན་ཉིད་པ་མིན་མོད། བསྔོ་རྒྱུར་བྱས་ནས་
བསྔོས་ཀྱང་ཉེས་པ་མེད་དེ། བྱང་ཆུབ་སེམས་དཔའི་བློ་སྦྱོང་ལ་བསྔོ་བ་ཙམ་ཡིན་པའི་ཕྱིར་
སྙམ་ན། ཆོས་ཉིད་བསྔོ་རྒྱུར་བྱས་པའི་བསྔོ་བ་ལ་འདི་ཆོས་ཅན། ཉེས་མེད་མ་ཡིན་ཏེ།
བསྔོ་བ་དུག་བཅས་སུ་ཐལ་བའི་ཉེས་པ་ཡོད་པའི་ཕྱིར། ཇི་ལྟར་སྙམ་ན། དེ་འདྲའི་བསྔོ་བ་
ཆོས་ཅན། ཁྱོད་མཚན་འཛིན་གྱི་དུག་དང་བཅས་པར་འགྱུར་བར་ཐལ། ཁྱོད་ཆོས་དབྱིངས་
ལ་དགེ་བར་དམིགས་པའི་འདུ་ཤེས་ཡོད་པའི་བསྔོ་བ་ཡིན་པའི་ཕྱིར། འདི་འདྲའི་བསྔོ་བ་
ཆོས་ཅན། ཁྱོད་བྱས་པར་འགྱུར་ན་བསྔོ་བ་རྣམ་དག་ཐམས་ཅད་དམིགས་བཅས་སུ་འཇིག་
པོར་འགྱུར་བར་ཐལ། ཁྱོད་སྦལ་པ་རྨ་ཅན་གཅིག་སྦལ་དོང་དུ་བཅུག་ན་རྨ་མེད་ཀྱི་སྦལ་པ་
གཞན་འཆི་བ་ཇི་བཞིན་དུ་མཚུངས་པའི་བསྔོ་བ་ཡིན་པའི་ཕྱིར། གཉིས་པ་གནད་ཀྱི་བསྔོ་
བ་ནི། བསྔོ་རྒྱུ་འདུས་བྱས་ཀྱི་དགེ་བ་ཇི་སྙེད་བྱས་པ་རྣམས། འཛིན་སྟངས་ཆོས་ཉིད་སྤྲོས་
བྲལ་གྱི་ངང་ནས་ནི། འདོད་བྱའི་འབྲས་བུ་འགྲུབ་བམ་འོན་ཏེ་མི་འགྲུབ་ཀྱང་རུང་། ཆེད་དུ་
བྱ་བ་འགྲོ་བའི་དོན་དུ་བསྔོ་བར་བྱེད་ན། དེ་འདྲའི་བསྔོ་བ་ཆོས་ཅན། བྱང་ཆུབ་སེམས་
དཔའི་བློ་སྦྱོང་གི་བསྔོ་བ་ཡིན་ཏེ། ཁྱད་ཆོས་གསུམ་ལྡན་དེ་འདྲའི་བསྔོ་བ་རྣམ་དག་ཡིན་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
པའི་ཕྱིར། ཁྱད་ཆོས་གསུམ་ནི། བསྔོ་རྒྱུའི་འདུས་བྱས་དགེ་བ། འཛིན་སྟངས་སྤྲོས་བྲལ།
ཆེད་དུ་བྱ་བ་གཞན་དོན་དང་གསུམ་མོ། །འདིར་འགྲུབ་བམ་འོན་ཏེ་མི་འགྲུབ་ཀྱང་ཞེས་
པས་གནས་དང་གནས་མིན་གྱི་བསྔོ་བའི་གནད་བསྟན་པ་ཡིན་ནོ། །
གསུམ་པ་ལུང་རིགས་སྒྲུབ་བྱེད་ནི། ཆོས་ཉིད་བསྔོ་རྒྱུར་བྱེད་ན་ནི་དེ་འདྲའི་བསྔོ་བ་
ཆོས་ཅན། བློ་སྦྱོང་དུ་ཡང་མི་རུང་ངོ་ཞེས་བྱ་སྟེ། མི་རུང་བ་དེའི་རྒྱུ་མཚན་འཆད་པ་འདི་ལྟར་
ཡིན་པའི་ཕྱིར། ཇི་ལྟར་སྙམ་ན། ཆོས་དབྱིངས་ཆོས་ཅན། ཁྱོད་བསྔོ་རྒྱུར་བྱེད་པའི་བསྔོ་བ་
དེ་དུག་བཅས་ཡིན་པའི་རྒྱུ་མཚན་ཡོད་དེ། ཁྱོད་བསྔོ་བ་རྣམ་དག་གི་འཛིན་སྟངས་ཀྱི་རྣམ་པ་
ཡིན་པ་གང་ཞིག །ཁྱོད་སྤྲོས་པ་དང་བྲལ་བ་ཡིན་པ་ལ་དགེ་བར་བྱེད་ན། ཁྱོད་དམིགས་པ་
དང་བཅས་པར་འགྱུར་ཞིང་། འཛིན་སྟངས་དམིགས་པའི་རྣམ་པ་དང་བཅས་པའི་འདུ་ཤེས་
ཀྱིས་ཟིན་པའི་བསྔོ་བ་ཡིན་ན། དུག་དང་བཅས་པ་ཡིན་པས་ཁྱབ་པར་མདོ་རྒྱུད་བསྟན་
བཅོས་ཀུན་ལས་གསུངས་པའི་ཕྱིར་རོ། །གནད་འདི་ནི་ཁོ་བོ་འབའ་ཞིག་གི་རྣམ་དཔྱོད་ཀྱི་
རྩལ་ལས་གྲུབ་པ་ཡིན་ཏེ། བསྔོ་རྒྱུ་དུག་བཅས་སུ་སོང་བས་བསྔོ་བ་དེ་དུག་བཅས་སུ་འགྲོ་ན།
མཚན་བཅས་ཀྱི་དགེ་བ་བསྔོ་རྒྱུར་བྱེད་པའི་བསྔོ་བ་དུག་མེད་མི་སྲིད་པར་ཐལ་བ་ལས། ཁོ་
བོས་ནི་སྐྱོན་དེ་ལེགས་པར་བཀྲལ་ཟིན་པའི་ཕྱིར་ཏེ། བསྔོ་བ་དུག་བཅས་དང་དུག་མེད་ཀྱི་
ཁྱད་པར། བསྔོ་རྒྱུའམ་དམིགས་ཡུལ་གྱི་སྒོ་ནས་མི་འབྱེད་ཀྱི། འཛིན་སྟངས་ཀྱི་སྒོ་ནས་
འབྱེད་དགོས་པར། དེ་ནི་དམིགས་མེད་རྣམ་པ་ཅན། །ཞེས་གསུངས་པ་ལས་ཤེས་དགོས་
པའི་ཕྱིར། ཡང་ཆོས་ཉིད་བསྔོ་རྒྱུར་བྱེད་པའི་བསྔོ་བ་ཆོས་ཅན། ཁྱོད་དུག་བཅས་ཀྱི་ཟས་
དང་འདྲ་སྟེ། དཔེར་ན་དུག་དང་བཅས་པ་ཡི། ཁ་ཟས་བཟང་པོ་ཟོས་ན་འཆི་བ་ལྟར།
དཀར་པོའི་ཆོས་ལ་འཛིན་སྟངས་སུ་དམིགས་པ་དང་། ཟས་དུག་བཅས་དེ་དང་འདྲ་བར་
རྒྱལ་བས་མདོ་སྡུད་པར་གསུངས་པའི་ཕྱིར་དང་། དེར་མ་ཟད། མངོན་པར་རྟོགས་པའི་
རྒྱན་ལས་ཀྱང་། ཡོངས་སུ་བསྔོ་བ་ཁྱད་པར་ཅན་སོགས་ཚིགས་བཅད་གཅིག་གསུངས་པ་
96



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
དང༌། གཞན་ཡང་། མདོ་རྒྱུད་ཐམས་ཅད་མཐུན་པར་འཛིན་སྟངས་དམིགས་པ་དང་བཅས་
པའི་བསྔོ་བ་ཡིན་ན། བསྔོ་བ་དུག་བཅས་ཡིན་པས་ཁྱབ་པར་གསུངས་པའི་ཕྱིར་རོ། །
བཀའ་ཕྱག་པ་གང་དག་ཆོས་ཅན། ཁྱོད་ཀྱི་ཆོས་དབྱིངས་བསྔོ་རྒྱུར་བྱས་པའི་བསྔོ་བ་དེ་
ཡིས། དམིགས་བཅས་ཀྱི་ཆོས་ཅན་གཞན་དག་ལ་དམིགས་པར་འགྱུར་བ་ལྟ་ཅི་སྨོས་ཏེ།
དེ་ལ་ངོ་མཚར་རྒྱུ་མེད་པར་ཐལ། དམིགས་པ་མེད་པ་ཆོས་ཀྱི་དབྱིངས་ལ་ཡོད་པའི་དགེ་བ་
ཡིན་ཞེས་དམིགས་པར་བྱེད་པ་ཡང་ཡིན་པའི་ཕྱིར་རོ། །དཔེར་ན་བྱི་བས་སྣུམ་འཁུར་གོས་
པའི་རྒྱུག་པ་ཡང་ཟོས་པར་འགྱུར་ན། སྣུམ་ཁུར་ཟོས་པ་སྨོས་ཅི་དགོས་ཏེ། དེ་ལ་ངོ་མཚར་
རྒྱུ་མེད་པ་དང་ཆོས་མཚུངས་པའི་ཕྱིར་རོ། །
བཞི་པ་ལག་ལེན་རང་བཞིན་འགལ་བས་དགག་པ་ལ། གཞན་གྱི་ཚུལ་ལ་ལུང་
རིགས་སྤྱི་བྱེ་བྲག་གིས་གནོད་བྱེད་བསྟན་ཟིན་ལ། གཞན་ཡང་ཆོས་ཉིད་དེ་བཞིན་ཉིད་ཆོས་
ཅན། ཁྱོད་ཐོག་མར་བསྔོ་རྒྱུའི་དགེ་བར་བྱས་ནས། བསྔོ་བའི་ཡུལ་དུ་བྱེད་པ་དང་། རྗེས་སུ།
སངས་རྒྱས་སྐུ་གསུམ་བརྙེས་པའི་བྱིན་རླབས་དང༌། །ཆོས་ཉིད་མི་འགྱུར་བདེན་པའི་བྱིན་
རླབས་དང་། །དགེ་འདུན་མི་ཕྱེད་འདུས་པའི་བྱིན་རླབས་ཀྱིས། །བསྔོ་བ་སྨོན་ལམ་བཏབ་
པ་འགྲུབ་པར་ཤོག །ཅེས་པའི་སྒོ་ནས་བསྔོ་བར་ཟེར་བ་རང་གི་ལག་ལེན་གོང་འོག་འགལ་
བ་ཡིན་ཏེ། ཆོས་ཉིད་བསྔོ་རྒྱུ་ཁས་ལེན་པ་དང་འགྱུར་མེད་དུ་ཁས་ལེན་པ་འགལ་བའི་ཕྱིར།
ཚིགས་བཅད་དེས་དཀོན་མཆོག་གསུམ་རིམ་བཞིན་སྟོན་ཏེ། ཚིག་རྐང་གཉིས་པའི་ཆོས་
ཉིད་མི་འགྱུར་བདེན་པ་ཞེས་པ། ཆོས་དཀོན་མཆོག་ལ་འཇོག་དགོས་པས། ཆོས་དཀོན་
མཆོག་ལ་ཆོས་ཉིད་མ་ཡིན་དགོས་གསུངས་པ་རྣམས་ལ་ཅུང་ཟད་དཀའ་བས་བརྟག་པར་
བྱའོ། །མཁས་པའི་གྲུབ་མཐའ་ལ་ལུང་རིགས་ཀྱིས་དཔྱད་བཟོད་པ་གཅིག་དགོས་པ་དེས་ན།
བཀའ་བསྟན་བཅོས་ལ་བརྟག་དཔྱད་བྱེད་པ་རྣམས་ཆོས་ཅན། ལེགས་པར་སོམས་ལ་སྨོས་
ཤིག་ཅེས་བྱ་སྟེ། གྲུབ་མཐའ་སོ་སོའི་རྣམ་དབྱེ་ཕྱེད་པའི་སྒོ་ནས་སྨྲ་དགོས་པའི་ཕྱིར་རོ། །



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
གཉིས་པ་ཁམས་གཞན་བསྔོ་རྒྱུའི་དགེ་བར་འཁྲུལ་པ་དགག་པ་ལ་གསུམ། དགག་
བྱའི་གཙོ་བོ་འཁྲུལ་པ་བརྗོད། འགོག་བྱེད་མུ་གསུམ་རིགས་པས་བཤད། འཕྲོས་དོན་ཆོས་
དབྱིངས་ཤན་འབྱེད་དགག་པའོ། །དང་པོ་ནི། བཀའ་ཕྱག་པ་ལ་ལ་ཆོས་ཅན། ཁྱོད་བསྔོ་
བའི་སྐབས་ཀྱི་བསྔོ་རྒྱུའི་དགེ་བར་གྱུར་པའི་བདེ་གཤེགས་སྙིང་པོའི་སྒྲ་འཇུག་པའི་གཞི།
ཆོས་ཀྱི་དབྱིངས་ལ་མི་ཟེར་བར། སེམས་ཅན་ཁོ་ནའི་ཁམས་ལ་འདོད་དེ། དེ་ཆོས་དབྱིངས་
ལ་འཇོག་པ་ལུང་རིགས་ཀྱི་གནོད་བྱེད་མཐོང་ཞིང་། གཞན་ངོས་འཛིན་རྒྱུ་ཡང་མ་བྱུང་འདུག་
པའི་ཕྱིར་རོ། །གཉིས་པ་ལ་བཞི། མུ་གསུམ་བརྟགས་པའི་དྲི་བ་འགོད། དང་པོ་ལྟར་ན་
རྟགས་ཏེ་དགག །གཉིས་པ་ལྟར་ན་རིགས་པས་བརྗོད། གསུམ་པ་ལྟར་ན་ཁས་བླངས་
འགལ་བའོ། །དང་པོ་ནི། ཆོས་དབྱིངས་ལས་གཞན་པའི་སེམས་ཅན་གྱི་ཁམས་དེ་ཆོས་
ཅན། ཁྱོད་དྲི་ཞིང་བརྟག་པར་བྱ་སྟེ། ཁྱོད་དངོས་པོའམ་དངོས་མེད་དམ། དེ་གཉིས་ཀ་མིན་
པར་སྤྲོས་བྲལ་ཡིན་ཞེས་དྲི་དགོས་པའི་ཕྱིར་ཏེ། དེ་ལྟ་བུ་རྣམ་པ་གསུམ་ལས་གཞན་པའི་
སེམས་ཅན་གྱི་ཁམས་དེ་འདྲ་མི་སྲིད་པའི་ཕྱིར་རོ། །གཉིས་པ་ནི། གལ་ཏེ་དངོས་པོ་ཡིན་
ཟེར་ན། སེམས་ཅན་གྱི་ཁམས་ཆོས་ཅན། ཁྱོད་བེམ་པོ་དང་རིག་པ་གཉིས་སུ་ཁ་ཚོན་ཆོད་
པར་ཐལ། དངོས་པོ་གང་ཞིག །སེམས་ཅན་གྱི་ཁམས་ཡིན་པའི་ཕྱིར། འདོད་ན། དེ་ཆོས་
ཅན། ཁྱོད་རིག་པ་ཡིན་པར་ཐལ། བེམ་རིག་གང་རུང་གང་ཞིག །སེམས་ཅན་གྱི་ཁམས་
ཡིན་པའི་ཕྱིར། ཁྱབ་སྟེ། བེམ་པོ་སེམས་ཅན་ཁམས་སུ་འདོད་པ། ལུས་སེམས་ཆ་མེད་
རྫས་གཅིག་ཏུ་འདོད་པ་མུ་སྟེགས་རྒྱང་འཕེན་འགའ་ཡི་ལུགས་ཡིན་གྱི། སངས་རྒྱས་པའི་
ལུགས་ལ་མེད་པའི་ཕྱིར། འདི་མུ་སྟེགས་གཅེར་བུ་པ་ལ་སྦྱོར་བ་མི་འཐད་དེ། རྒྱང་འཕེན་
ཉིད། ཕ་མའི་ཁུ་ཁྲག་ཁོ་ན་ལས་སེམས་ཅན་གྱི་ལུས་སེམས་འགྲུབ་པར་འདོད་པ་ལ་སྦྱར་
བ་ཡིན་པའི་ཕྱིར་རོ། །རྩ་བར་འདོད་ན། སེམས་ཅན་གྱི་ཁམས་ཆོས་ཅན། ཁྱོད་བདེ་
གཤེགས་སྙིང་པོར་མི་འཐད་དེ། ཁྱོད་རིག་པ་གང་ཞིག །རིག་པ་ཡིན་ནི་རྣམ་ཤེས་ཚོགས་



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
བརྒྱད་འཁོར་བཅས་ཉིད་ལས་འདའ་བ་མེད་ལ། ཚོགས་བརྒྱད་འཁོར་བཅས་ཐམས་ཅད་
འདུས་བྱས་ཡིན་པའི་ཕྱིར། ཁྱབ་སྟེ། ཤེར་ཕྱིན་མདོ་སོགས་ལས། བདེ་གཤེགས་སྙིང་པོ་
ནི་འདུས་མ་བྱས་སུ་གསུངས་པའི་ཕྱིར་རོ། །འོ་ན་གཞུང་ལུགས་འགའ་ཞིག་ལས། སེམས་
ཅན་རྣམས་ཀྱི་རྒྱུད་ལ་གདོད་མ་ནས་གནས་པའི་ཟག་མེད་ཀྱི་ས་བོན་ཞེས་པ་གཅིག་བཤད་
པོ་མ་ཡིན་ནམ་སྙམ་ན། བཀའ་ཐ་མ་དང་བྱམས་པ་རྗེས་འབྲང་གི་གཞུང་འགའ་ལས་ཟག་
མེད་སེམས་རྒྱུད་ཅེས་གསུངས་པ་དེ་ནི་ཆོས་ཅན། ཚོགས་བརྒྱད་འཁོར་བཅས་སུ་མ་འདུས་
པ་མ་ཡིན་ཏེ། ཀུན་གཞིའི་རྣམ་ཤེས་ཀྱི་སྟེང་གི་རང་བཞིན་འོད་གསལ་བའི་གསལ་ཆ་ཉིད་
ལ་དགོངས་ནས་གསུངས་པ་ཙམ་ཡིན་པའི་ཕྱིར། དེ་འདྲ་དེ་ནི་ཆོས་ཅན། ཁྱོད་འདོད་པའི་
སྙིང་རྗེའི་དགེ་བའི་ཐ་སྙད་མེད་དེ། མ་སྒྲིབ་ལུང་མ་བསྟན་ཡིན་པའི་ཕྱིར། འོན་ཏེ་ཟག་
མེད་སེམས་རྒྱུད་ཅེས་བྱ་བ་དེ་ཆོས་ཅན། ཁྱོད་ཚོགས་བརྒྱད་འཁོར་བཅས་ལས་གཞན་དུ་
ཡོད་ན་ནི། དེའི་ཚེ་རྣམ་ཤེས་ཚོགས་དགུར་འགྱུར་བར་ཐལ། ཁྱོད་རྣམ་ཤེས་གང་ཞིག །
ཚོགས་བརྒྱད་གང་རུང་མ་ཡིན་པའི་ཕྱིར། རྒྱུ་མཚན་དེས་ན། ཚོགས་བརྒྱད་འཁོར་བཅས་
ལས་གཞན་པའི་ཟག་མེད་སེམས་རྒྱུད་མི་འཐད་དོ། །ཞེས་བྱ་སྟེ། རྣམ་ཤེས་ཚོགས་དགུ་པ་
མེད་པའི་ཕྱིར་རོ། །དེས་ནི་སྐབས་འདིར། གྲུབ་མཐའི་རྣམ་དབྱེ་ཕྱེད་པ་ཞིག་གནད་དུ་ཆེ་སྟེ།
འཕགས་པ་ཀླུ་སྒྲུབ་རྗེས་འབྲང་དང་བཅས་པས། བདེ་གཤེགས་སྙིང་པོ་ལ་ཆོས་དབྱིངས་
དང་། ཆོས་དབྱིངས་ལ་འདུས་མ་བྱས་ཀྱིས་ཁྱབ་པར་བཤད་པ་ལྟར། སྐབས་འདིར། དྲི་
བཅས་སེམས་ཀྱི་ཆོས་དབྱིངས་དང༌། རྒྱུ་བདེ་གཤེགས་སྙིང་པོ་དོན་གཅིག་ལ། དྲི་མེད་
སེམས་ཀྱི་ཆོས་དབྱིངས་དང༌། འབྲས་བུ་བདེ་གཤེགས་སྙིང་པོ་དོན་གཅིག་པས། བདེ་
གཤེགས་སྙིང་པོ་ཡིན་ན། འདུས་མ་བྱས་དང་དོན་དམ་བདེན་པ་ཡིན་པས་ཁྱབ། ཅེས་
བསྟན་བཅོས་འདིའི་དགོངས་པར་དཔལ་འབུམ་ཕྲག་གསུམ་པས་བཞེད་པ་ལྟར་ཡིན་ལ།
འཕགས་པ་ཐོགས་མེད་རྗེས་འབྲང་དང་བཅས་པས། སྙིང་པོ་ལ་ཆོས་དབྱིངས་དང་། ཆོས་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
དབྱིངས་ལ་འདུས་བྱས་དང་། དེའི་ནང་ནས་ཀྱང་རང་བཞིན་འོད་གསལ་གྱི་ཤེས་པ་ཁོ་ན་
ཡིན་པས་ཁྱབ་ཅིང་། མདོ་ལས་འདུས་མ་བྱས་སུ་བཤད་པ་ནི། ལས་ཉོན་གྱི་འདུས་མ་བྱས་
པ་དང་། གཟུང་འཛིན་གྱི་དྲི་མས་འགྱུར་བ་མེད་པ་ལ་དགོངས་སོ། །ཞེས་བཤད་པ་ལྟར།
དཔལ་ས་སྐྱ་པའི་རྒྱུད་མན་ངག་གི་རྒྱུད་འཆད་པའི་སྐབས་སུ་ཁས་ལེན་དགོས་ཏེ། ཀུན་
གཞི་རྒྱུ་རྒྱུད་ནི། གཞི་བདེ་གཤེགས་སྙིང་པོ་དངོས་ཡིན་ལ། དེ་ཉིད་རང་བཞིན་འོད་གསལ་
གྱི་སེམས་ལ་ངོས་བཟུང་དགོས་པ་ཡིན་ཏེ། འཁོར་འདས་དབྱེར་མེད་པའི་མན་ངག་ལས།
སེམས་མྱོང་རིག་བྱེ་བྲག་ཏུ་མ་ཕྱེ་བ། རིས་ཕྱོགས་སུ་མ་ཆད་པ། ཐབས་རིག་པ་གསལ་ལ་
མ་འགགས་པ། ངོ་བོ་སྟོང་པ་ཉིད་ལ་ཀུན་གཞི་ཞེས་བྱའོ། །ཅིའི་ཕྱིར་ཀུན་གཞི་ཞེས་བྱ་ན།
འཁོར་འདས་གཉིས་ཀའི་གཞིར་གྱུར་པའོ། །ཞེས་དང་། སྲས་དོན་མ་ལས། ཡང་ཀུན་
གཞིའི་རྣམ་ཤེས་ནི་སེམས་ཉིད་གཉུག་མ་རྒྱུ་རྒྱུད་དེ། ཡེ་ནས་རང་བཞིན་གྱིས་རྣམ་པར་
དག་པ། དྲི་མ་མཐའ་དག་སྤངས་པའོ། །ཞེས་དང་། དེ་ཡང་ཀུན་གཞིའི་རྒྱུ་རྒྱུད་ནི། སེམས་
རང་བཞིན་གྱིས་འོད་གསལ་བ་ས་བོན་གས་ཆག་མེད་པ་ལྟ་བུ། ཞེས་སོགས་གསལ་བར་
བཤད་འདུག་པའི་ཕྱིར་རོ། །གནད་འདི་ཡང་ཁོ་བོས་མཁས་པ་གཞན་ལ་དད་པའི་རྗེས་
འབྲང་བྱས་པའི་རྗེས་ཟློས་ཙམ་མ་ཡིན་པའི་ཕྱིར། བསོད་ནམས་དཔག་ཏུ་མེད་པས་བསྐྲུན་
པའི་རྣམ་དཔྱོད་ཀྱི་བློ་གྲོས་ལ་ངང་གིས་ཤར་བའི་སྒྲུབ་བྱེད་མང་དུ་ཡོད་པའི་ཕྱིར་རོ། །
གསུམ་པ། གཉིས་པ་ལྟར་ན་རིགས་པས་དགག་པ་ནི། གལ་ཏེ་བརྟག་པ་གཉིས་པ་ལྟར།
དངོས་མེད་ཡིན་ནོ་ཟེར་ན། སེམས་ཅན་གྱི་ཁམས་དེ་ཆོས་ཅན། ཁྱོད་ལ་དགེ་སྡིག་གང་
ཡང་འཐོད་པ་མ་ཡིན་ཏེ། རང་འབྲས་སྐྱེད་པའི་དོན་བྱེད་པ་མེད་པའི་ཕྱིར། རྟགས་ཁྱབ་
གྲུབ་སྟེ། དགེ་སྡིག་གང་རུང་ཡིན་ན། དོན་བྱེད་ནུས་དགོས་པ་ལས། ཁྱོད་དངོས་མེད་ཡིན་
པའི་ཕྱིར། བཞི་པ་ཁས་བླངས་འགལ་བས་དགག་པ་ནི། གལ་ཏེ་སེམས་ཅན་གྱི་ཁམས་དེ་
དངོས་དང་དངོས་མེད་གཉིས་ཀ་མིན་པར་སྤྲོས་བྲལ་ཡིན་ནོ་ཟེར་ན། སེམས་ཅན་གྱི་
100



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
ཁམས་ཆོས་ཅན། ཁྱོད་སྔར་བཤད་པའི་ཆོས་ཀྱི་དབྱིངས་ལས་འདའ་བ་མེད་པར་ཐལ།
དངོས་དང་དངོས་མེད་གང་ཡང་མ་ཡིན་པའི་སྤྲོས་བྲལ་ཡིན་པའི་ཕྱིར། འདོད་ན་དེ་ལྟ་
ཡིན་ན། སྔར་ཆོས་དབྱིངས་མ་ཡིན་པར་ཁས་བླངས་པ་དང་དངོས་འགལ་ཡིན་མོད། མིན་
དུ་ཆུག་ནའང་ཆོས་དབྱིངས་ཆོས་ཅན། ཁྱོད་ལ་དགེ་སྡིག་གང་ཡང་མེད་པར་བཤད་ཟིན་ཏོ། །
ཞེས་བྱ་སྟེ། ལུང་རིགས་དུ་མའི་སྒོ་ནས་བཤད་ཟིན་པའི་ཕྱིར་རོ། །
གསུམ་པ་ཆོས་དབྱིངས་ཤན་འབྱེད་དགག་པ་ལ། གལ་ཏེ་ཁོ་ན་རེ། ཆོས་དབྱིངས་
མཐའ་དག་སྙིང་པོའི་དགེ་བ་མ་ཡིན་ཡང་། ཆོས་དབྱིངས་འགའ་ཞིག་ནི་སྙིང་པོའི་དགེ་བ་
ཡིན་པ་ཡང་ཡོད་དེ། བེམ་པོའི་ཆོས་དབྱིངས་བདེ་གཤེགས་སྙིང་པོའི་དགེ་བ་མ་ཡིན་ཡང་།
སེམས་ཅན་རྣམས་ཀྱི་ཆོས་དབྱིངས་བདེ་གཤེགས་སྙིང་པོའི་དགེ་བ་ཡིན་པའི་ཕྱིར་སྙམ་ན།
ཆོས་དབྱིངས་ཆོས་ཅན། ཁྱོད་ལ་སྙིང་པོའི་དགེ་བ་ཡིན་མིན་གྱི་དབྱེ་བ་འབྱེད་པ་འཐད་པ་
མ་ཡིན་ཏེ། ཁྱོད་ལ་ངོ་བོའི་སྒོ་ནས་རིགས་མི་འདྲ་བའི་དབྱེ་བ་མེད་པར་རྒྱལ་བས་འབུམ་
ལས་གསུངས་པའི་ཕྱིར། འདིར་པཎ་ཤཱཀ་པས། སེམས་ཅན་མ་གཏོགས་བེམ་པོའི་ཡང་། །
ཆོས་དབྱིངས་སྙིང་པོ་ཡིན་ན་ནི། །སེམས་ཅན་ཁོ་ནས་སངས་རྒྱས་ཀྱི། །སྙིང་པོ་ཅན་དུ་འཆད་
པ་ཅི། །སེམས་ཅན་མ་གཏོགས་བེམ་པོ་ཡང་། །ཆོས་དབྱིངས་སྙིང་པོ་མ་ཡིན་ན། །རྒྱུད་དང་
སེམས་འགྲེལ་སྐོར་གསུམ་ལས། །བརྟན་གཡོ་ཀུན་ལ་བདེ་གཤེགས་ཀྱི། །སྙིང་པོས་ཁྱབ་
པར་བཤད་དེ་ཅི། །ཞེས་དྲིས་ནས། གསེར་ཐུར་རང་ལན་དུ། ཆོས་སྐུ་ཁོ་ན་བདེ་གཤེགས་
སྙིང་པོ་ཡིན་གྱི། ཆོས་དབྱིངས་མ་ཡིན་པས། སེམས་ཅན་དང་བེམ་པོའི་ཆོས་དབྱིངས་
སོགས་ཐམས་ཅད་བདེ་གཤེགས་སྙིང་པོ་མིན་པ་གཞུང་འདིའི་དགོངས་པར་འཆད། འཁྲུལ་
སྤོང་ལས། གསལ་སྟོང་ཟུང་འཇུག་ཁོ་ན་བདེ་གཤེགས་སྙིང་པོ་ཡིན་གྱི། གསལ་བྱ་དང་སྟོང་
བྱ་རྐྱང་པ་མ་ཡིན་པས། སེམས་ཅན་དང་བེམ་པོའི་ཆོས་དབྱིངས་སོགས་ཐམས་ཅད་བདེ་
གཤེགས་སྙིང་པོ་མ་ཡིན་པར་ཐལ། དེའི་ཕྱིར། འདོད་ན། དེ་ཆོས་ཅན། ཁྱོད་བདེ་
པར་བ་ཡིན་གྱི། ཆོས་དབྱིངས་དང་པོ་མིན་པ་གཞུང་འདི་ཡིན་གྱི། གསལ་བྱ་དང
་
101



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
གཤེགས་སྙིང་པོ་ཡིན་པར་ཐལ། ཁྱོད་ཆོས་སྐུ་ཡིན་པའི་ཕྱིར། འཁོར་གསུམ་ཡིན་པ་ཨེ་
དྲན། ཀུན་མཁྱེན་གཉིས་པ་གསོན་ཅིག །བུམ་པའི་ཆོས་དབྱིངས་ཆོས་ཅན། གསལ་སྟོང་
ཟུང་འཇུག་ཡིན་པར་ཐལ། བདེ་གཤེགས་སྙིང་པོ་ཡིན་པའི་ཕྱིར། ཡང་དེ་ཆོས་ཅན། དྲི་
བཅོས་ཀྱི་བདེ་གཤེགས་སྙིང་པོ་ཡིན་པར་ཐལ། སྙིང་པོ་ཡིན་པ་གང་ཞིག །དྲི་མེད་སྙིང་པོ་
མ་ཡིན་པའི་ཕྱིར། དེ་གཉིས་ལ་འདོད་ན། དེའི་རྒྱུ་མཚན་ཅི་ཡིན་དྲི། གལ་ཏེ་ཆོས་ཅན་
ཐམས་ཅད་ཀྱི་ཆོས་དབྱིངས་དོན་གཅིག་པའི་གནད་ཀྱིས་ཡིན་ཟེར་ན། དྲི་བཅས་ཀྱི་ཆོས་
དབྱིངས་དང་། དྲི་མེད་ཀྱི་ཆོས་དབྱིངས་ཀྱང་དོན་གཅིག་པར་ཐལ། འདོད་པའི་ཕྱིར། ཇོ་ནང་
པ་ལྟར་འདོད་ནི་མི་གསུངས་ལགས་སམ། དེས་ན་དཔལ་འབུམ་ཕྲག་གསུམ་པ་འདི་ལྟར་
བཞེད་དེ། གང་ཟག་དང་། ཤེས་པ་དང༌། རྒྱུད་ཀྱི་བསྡུས་པའི་བེམ་པོ་རྣམས་ཀྱི་ཆོས་
དབྱིངས་བདེ་གཤེགས་སྙིང་པོ་ཡིན་ཏེ། དེ་དག་དྲི་བཅས་དང་དྲི་མེད་ཀྱི་ཆོས་དབྱིངས་གང་
རུང་ཡིན་པའི་ཕྱིར། རྒྱུད་ཀྱིས་མ་བསྡུས་པའི་བེམ་པོ་སོགས་ཀྱི་ཆོས་དབྱིངས་བདེ་
གཤེགས་སྙིང་པོ་མ་ཡིན་ཏེ། དེ་དག་དྲི་བཅས་དང་དྲི་མེད་ཀྱི་ཆོས་དབྱིངས་གང་རུང་མ་
ཡིན་པའི་ཕྱིར། རྒྱུད་ཀྱིས་མ་བསྡུས་པའི་བེམ་པོ་སོགས་ཀྱི་ཆོས་དབྱིངས་བདེ་གཤེགས་
སྙིང་པོ་མ་ཡིན་ཏེ། རྒྱུ་དང་འབྲས་བུའི་བདེ་གཤེགས་སྙིང་པོ་གང་ཡང་མ་ཡིན་པའི་ཕྱིར།
དེས་ན་འགྲོ་བ་ཐམས་ཅད་བདེ་གཤེགས་སྙིང་པོ་ཅན་དུ་འཆད་ལ། བརྟན་གཡོ་ཐམས་ཅད་
བདེ་གཤེགས་སྙིང་པོ་ཅན་དུ་མི་འཆད་པའི་རྒྱུ་མཚན་ཡོད་དེ། དེ་དག་གི་ཆོས་དབྱིངས་ལ་
བདེ་གཤེགས་སྙིང་པོར་འཇོག་མི་འཇོག་གི་ཁྱད་པར་ཡོད་པའི་ཕྱིར། །
རྩ་བའི་གཉིས་པ། གཞིའི་གནད་ལ་འཁྲུལ་མེད་སྒྲུབ་པ་ལ་གཉིས། འཁྲུལ་མེད་
གནད་ཀྱི་གཙོ་བོ་བཤད། འཁྲུལ་གཞིའི་ལུང་དོན་གཏན་ལ་དབབ་པའོ། །དང་པོ་ལ་བཞི།
ཟུང་འཇུག་གཞིའི་གནད་བསྟན། གནད་དེ་ཡིད་ཆེས་ལུང་གིས་བསྒྲུབ། ལུང་དོན་རིགས་
པས་གཏན་ལ་ཕབ། རིགས་པས་ཆོས་འཕགས་ལུང་དང་སྦྱར་བའོ། །དང་པོ་ནི། གཞིའི་
102



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
གནད་ལ་འཁྲུལ་པ་བཀག་ཟིན་པ་དེས་ནི། དྲི་བཅས་ཀྱི་སེམས་མཐའ་བཞིའི་སྤྲོས་པ་དང་
བྲལ་བ་གསལ་སྟོང་ཟུང་འཇུག་གི་དབྱིངས་ཆོས་ཅན། རྒྱུ་བདེ་གཤེགས་སྙིང་པོའི་མཚན་
ཉིད་ཡིན་ཏེ། དེའི་འཇོག་བྱེད་ཡིན་པའི་ཕྱིར། སེམས་ཅན་རྣམས་ཆོས་ཅན། ཁྱོད་ལ་
འཁོར་བ་དང་སངས་རྒྱས་གཉིས་འབྱུང་བ་འཐད་དེ། རང་རྒྱུད་ཀྱི་བདེ་གཤེགས་སྙིང་པོ་
ངོས་ཟིན་ཏེ་ལམ་གྱི་དྲི་མ་སྤངས་པ་ལས་སངས་རྒྱས་འབྱུང་ཞིང་། ངོས་མ་ཟིན་པར་དཀར་
ནག་གི་ལས་སྤྱད་པ་ལས་འཁོར་བ་འབྱུང་བའི་ཕྱིར་རོ། །
གཉིས་པ་ནི། བདེ་གཤེགས་སྙིང་པོ་ངོས་འཛིན་སྤྲོས་བྲལ་ཟུང་འཇུག་ལ་འཇོག་པ་
འདི་ཉིད་ཆོས་ཅན། ཁྱོད་ལ་ལུང་གི་སྒྲུབ་བྱེད་ཡོད་དེ། འཕགས་པ་ཀླུ་སྒྲུབ་སྐྱོབ་ཉིད་ཀྱིས།
གང་ལ་སྟོང་པ་ཉིད་རུང་བ། །ཞེས་གསུངས་པ་སོགས་ཚིགས་བཅད་གཅིག་གསུངས་པ་
ཡང་ཁྱོད་ཀྱིས་སྒྲུབ་བྱེད་ཡིན་པའི་ཕྱིར། སེམས་ཅན་གྱི་རྒྱུད་ལ་ཁམས་བདེ་གཤེགས་སྙིང་
པོ་ཡོད་པའི་དོན་འདི་ཉིད་ཆོས་ཅན། ཁྱོད་ལ་ལུང་གི་སྒྲུབ་བྱེད་ཀྱང་ཡོད་དེ། ཐེག་པ་ཆེན་
པོ་རྒྱུད་བླ་མར། གལ་ཏེ་བདེ་གཤེགས་ཁམས་མེད་ན། །ཞེས་སོགས་ཚིགས་བཅད་གཅིག་
གསུངས་པའང་། ཁྱོད་ཀྱི་སྒྲུབ་བྱེད་ཡིན་པའི་ཕྱིར། གལ་ཏེ་བདེ་སྡུག་སྐྱེས་པ་རིག་ན་སྤང་
བླང་གི་བློ་སྐྱེས་པ། བདེ་གཤེགས་སྙིང་པོའི་བྱེད་ལས་སུ་བཤད་ཀྱིས། སྒྲུབ་བྱེད་དུ་མ་
བཤད་དོ་སྙམ་ན། སེམས་ཅན་ཆོས་ཅན། ཁྱོད་འཁོར་བའི་སྐྱོན་མཐོང་ནས་ཡིད་སྐྱོ་བ་དང་།
མྱ་ངན་ལས་འདས་པའི་ཕན་ཡོན་མཐོང་ནས་དགའ་བའི་འདུན་པ་སྐྱེས་པ་དེ། ཁྱོད་ཀྱི་རྒྱུད་
ལ་བདེ་གཤེགས་སྙིང་པོ་ཡོད་པའི་སྒྲུབ་བྱེད་དུ་འཐད་དེ། རང་རྒྱུད་ཀྱི་ཉེ་བར་ལེན་པའི་
ཕུང་པོ་ལྔ་སྡུག་བསྔལ་གྱི་རང་བཞིན་ཡིན་ཞིང་། མྱ་ངན་ལས་འདས་པ་བདེ་བའི་རང་
བཞིན་ཡིན་པས་ན། རང་གི་སེམས་ནི་རང་གནས་བསྙེག་པའི་ཆེད་ཡིན་པའི་ཕྱིར། དཔེར་
ནི་དུ་བ་མེའི་སྒྲུབ་བྱེད་ཡིན་གྱི། སྲེག་པར་བྱེད་པ་མེའི་བྱེད་ལས་ཡིན་ལ། མེའི་རང་བཞིན་
ཚ་ཞིང་བསྲེག་པ་ལས་མ་འདས་པས། ཚ་ཞིང་སྲེག་པ་མེའི་སྒྲུབ་བྱེད་དུ་འགྱུར་བ་དང་ཆོས་
103



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
མཚུངས་པའི་ཕྱིར། བཞི་པ། རིགས་པ་ཆོས་འཕགས་ལུང་དང་སྦྱར་བ་ནི། གཞི་བདེ་
གཤེགས་སྙིང་པོའི་གནས་ཚུལ། དབྱིངས་རིག་ཟུང་འཇུག་གི་སྤྲོས་བྲལ་ལས་མ་འདས་པ་
འདི་ཆོས་ཅན། ཁྱོད་ཀྱི་དོན་རྒྱས་པར་ཆོས་བརྒྱད་སྟོང་པ་ལ་སོགས་པའི་ཆོས་འཕགས་ཀྱི་
ལེའུར་ལྟོས་ཤིག་ཅེས་བྱ་སྟེ། བྱང་ཆུབ་སེམས་དཔའི་རྟག་ཏུ་ངུས། གཟུགས་སྐུ་བདེ་
གཤེགས་སྙིང་པོའི་གནས་ཚུལ། རང་བཞིན་རྣམ་དག་གི་ཆོས་སྐུ་ལས་མ་འདས་པར་
མཐོང་བ་སོགས་ལས་གསལ་བར་ཤེས་པའི་ཕྱིར་རོ། །
གཉིས་པ་འཁྲུལ་པའི་ལུང་དོན་གཏན་ལ་ཕབ་པ་ལ་གསུམ། འཁྲུལ་གཞིའི་ལུང་ལས་
བཤད་ཚུལ་བསྡུས་ཏེ་འགོད། དགོས་སོགས་གསུམ་གྱིས་དྲང་དོན་དུ་སྒྲུབ། ཚུལ་འདི་བཀའ་
དང་བསྟན་བཅོས་ལུང་དང་སྦྱར་བའོ། །དང་པོ་ལའང་གསུམ། དགོངས་གཞིའི་གཙོ་བོ་སྟོང་
ཉིད་ཡིན་པར་བསྟན། དགོས་པའི་གཙོ་བོ་སྐྱོན་ལྔ་སྤོང་བར་བསྟན། དངོས་ལ་གནོད་བྱེད་
ལུང་རིགས་རྣམ་གསུམ་བཤད་པའོ། །དང་པོ་ནི། སེམས་ཅན་གྱི་རྒྱུད་ལ་མཚན་དཔེས་
བརྒྱན་པའི་བདེ་གཤེགས་སྙིང་པོ་མེད་མོད། འོན་ཀྱང་སྙིང་པོའི་མདོ་དང་དཔལ་ཕྲེང་གི་
མདོ་ལ་སོགས་པ་མདོ་སྡེ་འགའ་ཞིག་དང་། ཐེག་པ་ཆེན་པོ་རྒྱུད་བླ་མར་གཞུང་གི་ཆ་འགའ་
ཞིག་ཏུ། གོས་ངན་ནང་ན་རིན་ཆེན་ལྟར་སེམས་ཅན་གྱི་རྒྱུད་ལ་མཚན་དཔེས་བརྒྱན་པའི་
སངས་རྒྱས་ཀྱི་སྙིང་པོ་ཡོད་པར་བཤད་པ་ཡང་ཡོད་དེ། སྙིང་པོའི་མདོར། བསྒྲིབ་བྱའི་དཔེ་
དགུ་དང་། སྒྲིབ་བྱེད་ཀྱི་དཔེ་དགུའི་སྒོ་ནས་སེམས་ཅན་གྱི་རྒྱུད་ལ་ཉོན་མོངས་པའི་སྦུབས་
ན་སངས་རྒྱས་དངོས་སུ་བཞུགས་པ་བཤད་པ་ལྟར། རྒྱུད་བླ་མར། སངས་རྒྱས་པད་ངན་
སྦྲང་རྩི་སྦྲང་མ་ལ། །ཞེས་པ་ནས། སེམས་ཀྱི་རང་བཞིན་དྲི་མེད་ནི། །ཐོག་མ་མེད་པ་ཡིན་
པར་བརྗོད། །ཅེས་པའི་བར་གྱི་སྙིང་པོའི་མདོའི་སྒྲ་ཟིན་དེ་ཉིད་སོར་བཞག་ནས། དཔེ་
བཤད་པ། དོན་བཤད་པ། དཔེ་དོན་སྦྱར་བ་དང་གསུམ་གསུམ་གྱི་སྒོ་ནས་བཤད་པའི་
ཕྱིར། གཉིས་པ་ལ། གོང་གི་ས་བཅད་གསུམ་ཡོད་པའི། དེ་ལྟར་བཤད་པ་དེ་སྒྲ་ཇི་བཞིན་
104



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
དུ་ཁས་ལེན་ནམ་སྙམ་ན། དེ་ལྟར་བཤད་པ་དེ་ཆོས་ཅན། ངེས་དོན་སྒྲ་ཇི་བཞིན་པ་མ་ཡིན་ཏེ།
དྲང་དོན་དགོངས་པ་ཅན་གྱི་མདོ་ཡིན་པའི་ཕྱིར། འོ་ན་དགོས་སོགས་ཆོས་གསུམ་ཇི་ལྟར་
ཚང་སྙམ་ན། དེ་ཆོས་ཅན། ཁྱོད་ཀྱི་དགོངས་གཞི་ཡོད་དེ། སེམས་ཅན་གྱི་རྒྱུད་ལ་གསལ་
བ་དང་ཟུང་དུ་འཇུག་པའི་སྟོང་པ་ཉིད་ཡོད་པ་དེ། ཁྱོད་ཀྱིས་དེ་ལྟར་བཤད་པ་དེའི་དགོངས་
གཞི་ཡིན་པའི་ཕྱིར། །
གཉིས་པ་ནི། དེ་ཆོས་ཅན། ཁྱོད་དགོས་པ་ཡོད་དེ། སེམས་ཞུམ་པ་དང་། སེམས་
ཅན་དམན་པ་ལ་བརྙས་པ་ལ་སོགས་པའི་སྐྱོན་ལྔ་སྤོང་བའི་ཕྱིར་དུ་གསུངས་པ་ཡིན་པའི་
ཕྱིར། དེ་ལྟར་བཤད་པ་ཆོས་ཅན། ཁྱོད་དངོས་ལ་གནོད་བྱེད་ཀྱི་ཚད་མ་ཡོད་དེ། མུ་སྟེགས་
འདོད་པའི་བདག་དང་མཚུངས་པ་དང་། བདེན་པའི་དངོས་པོར་འགྱུར་བ་དང་། ངེས་པའི་
དོན་གྱི་མདོ་སྡེ་དང་འགལ་བའི་ཕྱིར། ཞེས་པའི་སྐྱོན་གསུམ་ཡོད་པའི་ཕྱིར། གསུམ་པ་ནི།
སེམས་ཅན་གྱི་རྒྱུད་ལ་མཚན་དཔེས་བརྒྱན་པའི་སྙིང་པོ་ཡོད་པར་སྟོན་པའི་མདོ་དྲང་དོན་
དགོངས་པ་ཅན་ཡིན་པ་འདི་ཆོས་ཅན། ཁྱོད་དོན་ཡིད་ཆེས་ཀྱི་བཀའ་དང་། བསྟན་བཅོས་
ཚད་ལྡན་ལས་གསལ་བར་ཤེས་ནུས་ཏེ། དེ་བཞིན་གཤེགས་པའི་སྙིང་པོའི་ལེའུའི་མདོ་སྡེ་
ལྟོས་ཤིག་སྟེ་བལྟས་པས་གསལ་བ་ཡིན་པའི་ཕྱིར་དང་། སློབ་དཔོན་ཟླ་བ་གྲགས་པས་
དབུ་མ་འཇུག་པ་ལས། མཚན་དཔེས་བརྒྱན་པའི་བདེ་གཤེགས་སྙིང་པོ། སེམས་ཅན་ལ་
ཡོད་པ་དྲང་དོན་གྱི་མདོར་གསུངས་པ་དེ་ཡང་ཤེས་པར་གྱིས་ཤིག་སྟེ། དེ་ལས་གསལ་བར་
ཤེས་ནུས་པའི་ཕྱིར་རོ། །འདིར་པཎ་ཤཱཀ་པས། འོན་ཀྱང་མདོ་སྡེ་འགའ་ཞིག་ཏུ། །གོས་
ངན་ནང་ན་རིན་ཆེན་ལྟར། །སེམས་ཅན་རྣམས་ལ་སངས་རྒྱས་ཀྱི། །སྙིང་པོ་ཡོད་པར་
གསུངས་པ་དེ། །ཐེག་པ་ཆེན་པོ་རྒྱུད་བླ་མས། །དགོངས་པ་ཅན་དུ་བཀྲལ་ཞེས་བྱ། །ཞེས་
སྟོན་ན་འཁྲུལ་པ་མེད་ཀྱི། ད་ལྟའི་གཞུང་གི་རིམ་པ་ནི་ཅུང་མ་དག་སྟེ། སྙིང་པོའི་མདོར།
མཚན་དཔེས་བརྒྱན་པའི་སྙིང་པོ་སེམས་ཅན་ལ་ཡོད་པར་བསྟན་པ་དེ། ཐེག་ཆེན་རྒྱུད་བླ་
105



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
མས་དྲང་དོན་དགོངས་པ་ཅན་དུ་ཕྲལ་ཟིན་པའི་ཕྱིར། རྒྱུད་བླ་མའི་བསྟན་བཅོས་ལས། དེ་
ལྟར་དངོས་སུ་བསྟན་པ་མེད་པས། རྒྱུད་བླ་མས་དེ་ལྟར་བསྟན་པ། བསྟན་བཅོས་དྲང་དོན་
དགོངས་པ་ཅན་དུ་འགྲེལ་དགོས་པ་མེད་པའི་ཕྱིར་ཞེས་གསུངས་པ་ནི། ཅུང་ཟད་དགོངས་པ་
དཔྱད་དགོས་རྒྱུར་སྣང་སྟེ། མཁས་པས་དགོངས་པ་བཀོད་པ་དེ་བཞིན་དོན་ལ་གནས་པའི་
ཕྱིར། འདིའི་ལན་ལ་འཁྲུལ་སྤོང་ལས། སྙིང་པོའི་མདོ་དང་། རྒྱུད་བླ་མའི་བསྟན་བཅོས་
ལས། སེམས་ཅན་གྱི་རྒྱུད་ལ་བདེ་གཤེགས་སྙིང་པོ་སྒྲུབ་པའི་ཚུལ་གྱིས་ཡོད་པར་བསྟན་
པ་དེ། བསྟན་བཅོས་འདིའི་དགོས་སོགས་གསུམ་གྱི་སྒོ་ནས་དྲང་དོན་དུ་བཀྲལ་བ་ཡིན་ཏེ།
དེའི་རྒྱུད་ལ་དེ་བསྒྲུབ་པའི་ཚུལ་གྱིས་ཡོད་པ་དེ་དྲང་དོན་ཡིན་པའི་ཕྱིར། རྒྱུད་བླ་མ་ལས།
སེམས་ཅན་གྱི་རྒྱུད་ལ་བདེ་གཤེགས་སྙིང་པོ་ཡོད་པར་མཐོང་བ་ཇི་སྙེད་པ་མཁྱེན་པའི་ཡེ་
ཤེས་སུ་བཤད་པའི་ཕྱིར། ཞེས་གསུངས་པ་ནི་དཔྱད་དགོས་ཏེ། འོ་ན་སེམས་ཅན་གྱི་རྒྱུད་
ལ་བདེ་གཤེགས་སྙིང་པོ་སྒྲུབ་པའི་ཚུལ་གྱིས་ཡོད་པར་ཐལ། དེའི་རྒྱུད་ལ་དེ་སྒྲུབ་པའི་ཚུལ་
གྱིས་ཡོད་པར་མཁྱེན་པའི་ཇི་སྙེད་པ་མཁྱེན་པའི་ཡེ་ཤེས་ཡོད་པའི་ཕྱིར། རྟགས་དོན་གྱིས་
དངོས། འདོད་ན། མེད་པར་ཐལ། སེམས་ཅན་གྱི་རྒྱུད་ལ་དེ་སྒྲུབ་པའི་ཚུལ་གྱིས་ཡོད་པ་
ལས་དངོས་ལ་གནོད་བྱེད་ཀྱི་ཚད་མ་ཡོད་པའི་ཕྱིར་ཏེ། དེའི་དགོངས་གཞི་སྟོང་ཉིད་ཡིན། །
ཞེས་སོགས་ཀྱི་གཞུང་དེ། སེམས་ཅན་གྱི་རྒྱུད་ལ་བདེ་གཤེགས་སྙིང་པོ་སྒྲུབ་པའི་ཚུལ་གྱིས་
ཡོད་པ་ལ། དགོངས་གཞི། དགོས་པ། དངོས་ལ་གནོད་བྱེད་ཀྱི་ཚད་མ་གསུམ་བསྟན་པའི་
གཞུང་ཡིན་པའི་ཕྱིར། རྟགས་དངོས། ཡང་། བདེ་གཤེགས་སྙིང་པོ་ཡོད་པ་དེ་ཀུན་རྫོབ་
བདེན་པ་ཡིན་པར་ཐལ། སེམས་ཅན་གྱི་རྒྱུད་ལ་བདེ་གཤེགས་སྙིང་པོ་ཡོད་པ་དེ་ཀུན་རྫོབ་
བདེན་པ་ཡིན་པའི་ཕྱིར། འདོད་ན། དེ་ཆོས་ཅན། ཁྱོད་ཡོད་པ་ཀུན་རྫོབ་བདེན་པ་མ་ཡིན་
པར་ཐལ། ཁྱོད་དོན་དམ་བདེན་པ་ཡིན་པའི་ཕྱིར་རོ། །
ཅེས་སྡོམ་གསུམ་རབ་དབྱེའི་སོར་སྡོམ་སྐབས་ཀྱི་ལེགས་པར་བཤད་པ་ཨུཏྤ་ལའི་མྱུ་གུ་སྨིན་པའི་འཕྲོ་ན་རེ་བ་འདི་
] []6



སྡོམ་པ་གསུམ་གྱི་རབ་ཏུ་དབྱེ་བའི་དཀའ་འགྲེལ་གནད་ཀྱི་སྙིང་པོ་གསལ་བྱེད།
ཡང་ཆོས་ལུགས་འདི་ལ་མི་ཕྱེད་པའི་དད་པ་ཐོབ་ཅིང་རྣམ་དཔྱོད་ཀྱི་བློ་གྲོས་ཅུང་ཟད་གསལ་བ་ཤཱཀྱའི་བནྡྷེ་ཀླུ་སྒྲུབ་བདག་
གིས་བློ་ལྡན་དོན་གཉེར་ཅན་དག་ལ་ཕན་པའི་བློས་སྦྱར་བ་དགེ་ཞིང་བཀྲ་ཤིས། །ཤ་ས་ན་སཏཱ་ཧི་ཏོ་བྷ་ཝནྟུ། །ཞུས་དག །



གངས་ཅན་རིག་བཅུད་ལས།
མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
༄༅། །ལེགས་བཤད་ཉི་མའི་འོད་ཟེར་ལས་སྡོམ་པ་གསུམ་གྱི་དཀའ་འགྲེལ་
ས་ལམ་དང་ཡུལ་ཆེན་གྱི་རྣམ་པར་བཞག་པ་ ་
ཞེས་བྱ་བ་བཞུགས་སོ། །
ཨོཾ་སྭ་སྟི་སིདྡྷི། སོ་བདུན་ཡུལ་གྱི་རྩ་ཡིག་བདུད་རྩི་རླུང་། །སྲིད་པའི་འཁྲི་ཤིང་སྐྱེད་
བྱེད་ཆོས་ཀྱི་དབྱིངས། །དྷུ་ཏིར་ཐིམ་ལས་ཟག་མེད་བདེ་བའི་སྐུར། །ཁ་སྦྱོར་སྟོན་པ་རྡོ་རྗེ་
འཆང་དེར་འདུད། །འཇམ་པའི་རྡོ་རྗེའི་མཁྱེན་བརྩེའི་རྣམ་རོལ་འོད་གསལ་ལྷ་ཡི་མེ་
ལོང་ལ། །འཕོས་པའི་རི་མོ་ས་ལ་རྣམ་བཀྲ་ས་སྟེང་འདི་ན་ས་སྐྱ་པར། །སྙན་གྲགས་ག་
བུར་ཟེགས་མ་འཐོར་བས་སྐལ་བཟང་ཀུ་མུད་བཞད་པའི་གཉེན། །དབྱངས་ཅན་དགའ་
མའི་རྩེ་དགས་འཁྱུད་བྱེད་འཇམ་མགོན་རིམ་པར་རྒྱལ་གྱུར་ཅིག །གངས་རིའི་འགྲམ་གྱི་རྡོ་
རྗེ་གདན། །བྱ་གཤོངས་ས་ཡི་ལྟེ་བ་འདིར། །ལེགས་བཤད་སྒྲོག་པའི་རོལ་མོ་མཁན། །
མཉན་ཡོད་མཁས་རྣམས་རིམ་པར་བསྔགས། །ཚེ་རབས་སྔོན་ནས་ཡོངས་ཀྱི་བཤེས་
གཉེན་མཚུངས་བྲལ་མ་ཏི་བི་ཛ་ཡ། །མཁས་པའི་ཡང་རྩེར་གྲུབ་པའི་རོལ་རྩེད་འཇམ་ ་
མགོན་དཔའ་བོ་ཨཱ་ནནྟ། །སྙན་བརྒྱུད་མན་ངག་ཟབ་མོའི་ཡོངས་འཛིན་བཀའ་དྲིན་མཉམ་
མེད་བློ་གསལ་བར། །སྙིང་ནས་འདུད་དོ་བྱིན་རླབས་གྲུ་ཆར་དེང་འདིར་སྩོལ་ཞེས་རིང་
ནས་འབོད། །མཁས་ལ་རབ་གྲགས་ས་སྐྱ་འཁོན་གྱི་གཏམ། །རྒྱུད་དང་མན་ངག་ཟབ་དོན་
སྙིང་པོའི་བཅུད། །མཁས་རློམ་མགྲིན་པར་མ་མྱངས་གསར་པའི་སྐྱེས། །སྐལ་བཟང་སྙིང་
108



སྡོམ་པ་གསུམ་གྱི་དཀའ་འགྲེལ་ས་ལམ་དང་ཡུལ་ཆེན་གྱི་རྣམ་པར་བཞག་པ།
ལ་སྦྱིན་ནོ་དགའ་བས་ལོངས། །
ཞེས་མཆོད་པར་བརྗོད་ཅིང་རྩོམ་པར་དམ་བཅའ་བ་སྔོན་དུ་བཏང་ནས། སྐལ་
བཟང་གི་གདུལ་བྱ་ལ་སྨིན་བྱེད་དབང་བཞིའི་རྒྱུད་སྦྱངས། གྲོལ་བྱེད་ལམ་རིམ་གཉིས་
སྒོམ་པས་ཡེ་ཤེས་ཕྱག་ཆེན་མངོན་དུ་གྱུར་པ་དེ་སྤྱོད་པ་རྣམ་གསུམ་གྱིས་བོགས་དབྱུང་ནས་
ཉེ་རྒྱུ་ཡིས་མཚམས་སྦྱར་ཏེ། ས་བཅུ་གསུམ་དང་ལམ་ལྔ། རྟེན་འབྲེལ་ལྔ་དང་། བྱང་ཕྱོགས་
སོ་བདུན་སོགས་བགྲོད་པའི་རིམ་པ་དཔྱོད་ལྡན་གྱི་རྣ་བའི་བདུད་རྩིར་གྱུར་པ་ཞིག་འཆད་
པར་འགྱུར་བས་མཉན་པར་བྱོས་ཤིག །དེས་ན་སྡོམ་གསུམ་རབ་དབྱེ་ལས། །ཕ་རོལ་ཕྱིན་
གཞུང་མི་ནུས་པར། །གལ་ཏེ་གསང་སྔགས་སྒོམ་འདོད་ན། །ཞེས་པ་ནས། རྡོ་རྗེ་འཛིན་
པའི་ས་དགེ་བ། །བཅུ་གསུམ་པ་ནི་ཐོབ་པར་འགྱུར། །ཞེས་པའི་བར་གྱི་བསྟན་པ། གསང་
སྔགས་བླ་མེད་ཀྱི་ས་ལམ་བགྲོད་ཚུལ་གྱི་སྙིང་པོ་བསྡུས་པ། དཔལ་ལྡན་ས་སྐྱ་པའི་རྒྱུད་
མན་ངག་དང་བཅས་པའི་ཟབ་གནད་ཀྱིས་དཀྲོལ་བ་ནི་འདི་ལྟར་ཡིན་ཏེ། སྨིན་བྱེད་ཀྱི་
དབང་བཞི། གྲོལ་བྱེད་ཀྱི་རིམ་གཉིས། དེ་ལས་སྐྱེས་པའི་ཡེ་ཤེས་ཕྱག་རྒྱ་ཆེན་པོ། དེ་ལ་
བོགས་འབྱིན་སྤྱོད་པ་སྤྱད་ཚུལ། དེ་ལས་ས་ལམ་བགྲོད་ཚུལ་ལོ། །འདི་རྣམས་ཀྱང་ལུགས་
ཟློག་གི་མས་རིམ་བཞིན་བཤད་ན། ས་ལམ་བགྲོད་ཚུལ་ལ། སྤྱིར་ཐེག་ཆེན་ས་ལམ་གྱི་རྣམ་
གཞག །བྱེ་བྲག་ཐེག་ཆེན་ས་ལམ་གྱི་རྣམ་གཞག །ཁྱད་པར་གསང་སྔགས་བླ་མེད་ཀྱི་ས་
ལམ་གྱི་རྣམ་གཞག་གོ །
དང་པོ་ལ། དམན་པ་ས་བརྒྱད་ཅེས་གྲགས་པ་སྟེ། དཀར་པོ་རྣམ་པར་མཐོང་
བའི་ས། རིགས་ཀྱི་ས། བརྒྱད་པའི་ས། མཐོང་བའི་ས། སྲབ་པའི་ས། འདོད་ཆགས་དང་
བྲལ་བའི་ས། བྱས་པ་རྟོགས་པའི་ས། རང་སངས་རྒྱས་ཀྱི་ས་དང་བརྒྱད་ལས། དང་པོ་དང་
ཉན་ཐོས་ཀྱི་ཚོགས་ལམ་དོན་གཅིག་པ་ནས། ཉན་ཐོས་ཀྱི་སྦྱོར་ལམ། རྒྱུན་ཞུགས་ཞུགས་
པའི་ལམ། རྒྱུན་ཞུགས་ཀྱི་ལམ། ཕྱིར་འོང་གི་ལམ། ཕྱིར་མི་འོང་གི་ལམ། ཉན་ཐོས་དགྲ་
109



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
བཅོམ་པའི་ལམ། རང་རྒྱལ་གྱི་ལམ་དང་རིམ་བཞིན་དོན་གཅིག་པ་ཡིན་ནོ། །
གཉིས་པ་ཐེག་ཆེན་ཕ་རོལ་ཏུ་ཕྱིན་པའི་ལུགས་ལ་ནི། མངོན་རྟོགས་རྒྱན་ལས། ས་
བཅུར་ཕྱེ་ནས་བཅུ་པ་ལ་སངས་རྒྱས་ཀྱི་སར་བཤད་པ་དང་། བྱང་ས་ལས་ཐེག་ཆེན་མོས་
སྤྱོད་ལས་ས་གཉིས་དང༌། བྱང་སེམས་འཕགས་པའི་ས་བཅུ་དང་། སངས་རྒྱས་ཀྱི་ས་དང་
བཅུ་གསུམ་དུ་བཤད་པ་ལ་སོགས་པའང་ཡོད་མོད་ཀྱི། མདོ་རྒྱན་རྩ་འགྲེལ་ལས། བྱང་
སེམས་འཕགས་པའི་ས་རབ་དགའ་སོགས་བཅུ་དང་། བཅུ་གཅིག་པ་སངས་རྒྱས་ཀྱི་ས་
དང་བཅུ་གཅིག་ཏུ་བཤད་པ་འདི་སྙིང་པོར་བཟུང་ངོ་། །གསུམ་པ་བླ་མེད་རྡོ་རྗེ་ཐེག་པའི་
ལུགས་ལ། ཁ་ཅིག །ས་བཅུ་གཅིག་ཁོ་ནར་བཞེད་པ་དང་། ལ་ལ་ས་བཅུ་གཉིས་ཁོ་ནར་
བཞེད་པ་དང༌། གཞན་དག་ས་བཅུ་བཞི་དང་། བཅུ་དྲུག་སོགས་སུ་བཞེད་པའང་སྣང་
མོད་ཀྱི། ཁོ་བོ་ཅག་འཁྲུལ་པའི་དྲི་མ་ཟད་པ་འཇམ་མགོན་ས་སྐྱ་པའི་རིང་ལུགས་འཛིན་པ་
དོག་གིས། ས་བཅུ་གསུམ་གྱི་རྣམ་གཞག་འདི། ལུང་རིགས་མན་ངག་གསུམ་གྱིས་གཏན་
ལ་ཕབ་སྟེ། འཐད་ལྡན་དུ་ཁས་ལེན་པ་ཡིན་ནོ། །
དེས་ན་འདི་ལ་གཉིས། ས་བཅུ་གསུམ་གྱི་བགྲོད་ཚུལ་དང་། ལམ་ལྔ་དང་བྱང་ཕྱོགས་
སོ་བདུན་གྱི་བགྲོད་ཚུལ་གཉིས། དང་པོ་ལ་བཞི། ཡུལ་ཆེན་སོ་བདུན་གྱི་སྒོ་ནས་ས་ལམ་
བགྲོད་པའི་ཚུལ། རྩ་དབུ་མའི་མདུད་པ་གྲོལ་ཚུལ་གྱི་སྒོ་ནས་ས་ལམ་བགྲོད་པའི་ཚུལ།
དགའ་བ་བཅུ་དྲུག་འཆར་ཚུལ་གྱི་སྒོ་ནས་ས་ལམ་བགྲོད་པའི་ཚུལ། དེ་ལ་ས་ལམ་གྱི་
འཇུག་ལྡོག་གཏན་ལ་ཕབ་པའོ། །དང་པོ་ལ། འཁོར་ལོ་བདེ་མཆོག་ནས་བཤད་ཚུལ་དང་།
དགེས་པ་རྡོ་རྗེ་ནས་བཤད་པའི་ཚུལ་ལོ། །དང་པོ་ལ་གསུམ། ཕྱིའི་ཡུལ་ཆེན་སོ་བདུན་ངོས་
བཟུང་བ། ནང་གི་ཡུལ་ཆེན་སོ་བདུན་ངོས་བཟུང་བའོ། །ཞེས་སྦྱར་ནས་ས་སྤྱོད་གསུམ་པ་
འདི་བཞག །དེ་ལས་ས་ལམ་བགྲོད་ཚུལ་དངོས་བཤད་པའོ། །དང་པོ་ལ། ཐུགས་འཁོར་
གྱི་གནས་བརྒྱད། གསུང་འཁོར་གྱི་གནས་བརྒྱད། སྐུ་འཁོར་གྱི་གནས་བརྒྱད། དམ་ཚིག་
11)



སྡོམ་པ་གསུམ་གྱི་དཀའ་འགྲེལ་ས་ལམ་དང་ཡུལ་ཆེན་གྱི་རྣམ་པར་བཞག་པ།
འཁོར་ལོའི་གནས་བརྒྱད། བདེ་ཆེན་འཁོར་ལོའི་གནས་ལྔའོ། །དང་པོ་ནི། འཛམ་གླིང་གི་
ལྟེ་བ་རྡོ་རྗེ་གདན་དབུས་སུ་བཞག་པའི་ཕྱོགས་བཞི་མཚམས་བརྒྱད་ན་གནས་པའི་པུལླི་ར་
མ་ཡ་སྟེ་བརྒྱད་པའི་རི་ཛཱ་ལནྡོ་རེའིམ། ཛ་ལནྡྷ་ར་སྟེ། འབར་བ་འཛིན་པའམ། དྲ་བ་
འཛིན་པ། ཨོ་ཌི་ན་ཏེ་ཨུ་རྒྱན། ཨརྱ་ར་ཏེ་མཆོད་འོས། གོ་ད་ཝ་རི་ཏེ་བའི་མཆོག་སྦྱིན།
རསྨི་ཤྭ་ར་ཏེ་དགའ་བྱེད་དབང་ཕྱུག །དེ་བི་ཀོ་ཊ་སྟེ་ལྷ་མོའི་མཁར། མཱ་ལ་ཝ་སྟེ། ཕྲེང་བ་
ཅན་དང་བརྒྱད་གནས་པ་དེའོ། །གཉིས་པ་ནི། དེའི་ཕྱི་སྐོར་གྱི་ཕྱོགས་མཚམས་བརྒྱད་ན།
ཀ་མ་རཱུ་པ་སྟེ་འདོད་པའི་གཟུགས། ཨོ་ཏྲེ་སྟེ་རོལ་པ་ཅན། ཏྲི་ཤ་ཀུ་ནེ་ཏེ་དགེ་མཚན་
གསུམ་པ། ཀོ་ས་ལ་སྟེ་མཛོད་ལེན་ནམ་དགེ་བ་ཅན། ཀ་ལིངྐ་ཏེ་སྨྲ་བའི་རྟགས། ལམྤ་ཀ་
སྟེ་འཕྱང་བ་ཅན། ཀཉྩི་ཀ་སྟེ་སྒྱུར་བག་ཅན། ཧི་མ་ལ་ཡ་སྟེ་གངས་ཅན་དང་བརྒྱད་གནས་
པ་དེའོ། །གསུམ་པ་ནི། དེའི་ཕྱི་རོལ་གྱི་ཕྱོགས་མཚམས་བརྒྱད་ན། སྲེ་ཏ་པུ་རི་ཏེ་ཡི་དྭགས་
ཀྱི་གྲོང་ཁྱེར། གྲི་ཧ་དེ་བ་སྟེ་ཁྱིམ་གྱི་ལྷ། སོ་རཀྵ་སྟེ་ཡུལ་འཁོར་བཟང་པོ། པུ་ཝནྟ་དེ་བ་སྟེ་
གསེར་དང་ལྡན་པའི་གླིང་། ནཱ་ག་ར་ཏེ་གྲོང་ཁྱེར། སིནྡྷ་ར་ཏེ་ལེགས་སྦྱར་སོར་བཞག །མ་
རོ་ཏེ་མྱ་ངམ་གྱི་ཐང་ངམ་ཆུ་མེད་པའི་ཐང་། ཀུ་ལུ་ཏ་སྟེ་རིགས་དང་ལྡན་པ་ཞེས་པའི་གནས་
བརྒྱད་གནས་པ་དེའོ། །བཞི་པ་ནི། དེའི་ཕྱི་རོལ་ན། གླིང་བཞི་དང་། ཤར་ལྷོའི་གླིང་ཕྲན་
གཉིས་གཅིག་ཏུ་བརྩིས་པ་སོགས་གླིང་ཕྲན་བཞི་སྟེ་བརྒྱད་པ་གནས་པ་དེའོ། །ལྔ་པ་ནི།
དབུས་རི་བོ་མཆོག་རབ་ཀྱི་རྩེ་དབུས་དང་ཕྱོགས་བཞིའི་གནས་ཏེ་ལྔ་པོ་དེ་ལ་བྱེད་དོ། །འདི་
དག་ཀྱང་ཤར་ནས་བརྩམས་པའི་ཕྱོགས་གཡོན་བསྐོར་དང་ཤར་ལྷོ་ནས་བརྩམས་པའི་
མཚམས་གཡས་བསྐོར་དུ་གནས་པ་ནི་འཁོར་ལོ་བདེ་མཆོག་གི་སྲོལ་ལོ། །
གཉིས་པ་ནང་གི་ཡུལ་ཆེན་སོ་བདུན་ནི། བྱང་སེམས་འབབས་པའི་རྩེ་སུམ་ཅུ་རྩ་
གཉིས། སྙིང་ཁ་ན་གནས་པའི་སྦས་པའི་རྩ་ལྔ་སྟེ་རྩ་སུམ་ཅུ་རྩ་བདུན། དེ་དག་གི་ནང་ན་
གནས་པའི་རྩ་ཡི་གེ་སུམ་ཅུ་རྩ་བདུན། ཁམས་སུམ་ཅུ་རྩ་བདུན། རླུང་སུམ་ཅུ་རྩ་བདུན་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
རྣམས་ལ་འཇོག་པ་ཡིན་ཏེ། དེ་ཡང་བྱང་སེམས་འབབ་པའི་རྩ་སོ་གཉིས་ལས། སྤྱི་བོ་ནས་
གྱེས་པའི་རྩ་བརྒྱད་དང་། དེ་དག་གི་རྩ་མདུད་ཡི་གེ་པུ་ཛ་ཨོ་ཨ། གོ་ར་དེ་མ་བརྒྱད།
ཁམས་བདུད་རྩི་རླུང་དང་བཅས་པ་རྣམས་ནང་གི་ཐུགས་འཁོར་གྱི་གནས་བརྒྱད། མགྲིན་
པ་ནས་གྱེས་པའི་རྩ་བརྒྱད་དང་། དེ་དག་གི་དབྱིབས། ཀཱ་ཨོ་ཏྲི་ཀོ་ཀ་ལ་ཀ་ཧིའི་རྣམ་པ་
ཅན། ཁམས་བདུད་རྩི་རླུང་དང་བཅས་པ་རྣམས་གསུང་འཁོར་གྱི་གནས་བརྒྱད། ལྟེ་བ་
ནས་གྱེས་པའི་རྩ་བརྒྱད་དང་། དེ་དག་གི་དབྱིབས་ཕྲེ་གྲི་སོ་སུ། ན་སི་མ་ཀུའི་རྣམ་པ་ཅན།
ཁམས་བདུད་རྩི་རླུང་དང་བཅས་པ་རྣམས་སྐུ་འཁོར་གྱི་གནས་བརྒྱད་དང༌། སྙིང་ཁ་ནས་
གྱེས་པའི་ཕྱི་སྐོར་འདབ་མ་བརྒྱད་དང༌། དེ་དག་གི་དབྱིབས་ཧཱུྃ་རིང་པོ་བརྒྱད་ཀྱི་རྣམ་པ་
ཅན་ཁམས་བདུད་རྩི་རླུང་དང་བཅས་པ་རྣམས་དམ་ཚིག་འཁོར་ལོའི་གནས་བརྒྱད་དང་།
སྙིང་ཁ་ན་ནང་སྐོར་གྱི་འདབ་མ་བཞི་དང་། དེ་དག་གི་དབྱིབས་རྩ་མདུད། ཧཱུྃ་ཨོཾ་ཛྲ་ཁཾ་ཧཱུཾ་གི་
རྣམ་པ་ཅན་ཁམས་བདུད་རྩི་རླུང་དང་བཅས་པ་རྣམས་ནང་གི་བདེ་ཆེན་འཁོར་ལོའི་གནས་
ལྔར་འཇོག་པའི་ཕྱིར་རོ། །
དེ་ཡང་པུལླི་ར་མ་ལ་སོགས་བརྒྱད་ལ་ཐུགས་འཁོར་གྱི་གནས་དང་། མཁའ་སྤྱོད་ཀྱི་
གནས་ཞེས་བྱ་སྟེ། སངས་རྒྱས་ཀྱི་ཐུགས་ལས་སྤྲུལ་པའི་དཔའ་བོ་དང་རྣལ་འབྱོར་མས་
བྱིན་གྱིས་བརླབས་པ་དང་། དབང་ཕྱུག་གི་ཐུགས་ལས་སྤྲུལ་པའི་སྟེང་ལྷ་ལས་བབས་པའི་
འཇིགས་བྱེད་བརྒྱད་དང་པོར་བྱུང་བའི་གནས་ཡིན་པའི་ཕྱིར་རོ། །ཀ་མ་རཱུ་པ་སོགས་
བརྒྱད་ལ་གསུང་འཁོར་གྱི་གནས་དང་། ས་སྤྱོད་ཀྱི་གནས་ཞེས་བྱ་སྟེ། སངས་རྒྱས་ཀྱི་
གསུང་ལས་སྤྲུལ་པའི་དཔའ་བོ་དང་རྣལ་འབྱོར་མས་བྱིན་གྱིས་བརླབས་པ་དང་། དབང་
ཕྱུག་གི་གསུང་ལས་སྤྲུལ་པའི་གནོད་སྦྱིན་གཙོ་འཁོར་བཞི་དང་སྲིན་པོ་གཙོ་འཁོར་བཞི་སྟེ།
ས་སྟེང་ན་སྤྱོད་པའི་འཇིགས་བྱེད་བརྒྱད་དང་པོར་བྱུང་བའི་གནས་ཡིན་པའི་ཕྱིར་རོ། །པེ་ཏ་
པུ་རི་སོགས་བརྒྱད་ལ་སྐུ་འཁོར་གྱི་གནས་དང་། ས་འོག་ན་སྤྱོད་པའི་གནས་ཞེས་འཇོག་སྟེ།
112



སྡོམ་པ་གསུམ་གྱི་དཀའ་འགྲེལ་ས་ལམ་དང་ཡུལ་ཆེན་གྱི་རྣམ་པར་བཞག་པ།
སངས་རྒྱས་ཀྱི་སྐུ་ལས་སྤྲུལ་པའི་དཔའ་བོ་དང་རྣལ་འབྱོར་མས་བྱིན་གྱིས་བརླབས་པ་དང་།
དབང་ཕྱུག་གི་སྐུ་ལས་སྤྲུལ་པའི་རྒྱ་མཚོའི་ཀླུ་གཙོ་འཁོར་བཞི་དང་། རི་རབ་ཀྱི་ཆུ་མཚམས་
མན་ཆད་ནི་གནས་པའི་གཙོ་འཁོར་བཞི་སྟེ་ས་འོག་ན་སྤྱོད་པའི་འཇིགས་བྱེད་བརྒྱད་དང་
པོར་བྱུང་བའི་གནས་ཡིན་པའི་ཕྱིར་རོ། །ཤར་ལུས་འཕགས་སོགས་བརྒྱད་ལ་དམ་ཚིག་
འཁོར་ལོའི་གནས་དང་། ཕྲིན་ལས་ཀྱི་གནས་ཞེས་བྱ་སྟེ། ཤར་ལུས་འཕགས་པོའི་ལྟེ་བ་ན་
ཁ་གདོང་མ་གནས། སྒྲ་མི་སྙན་ན་འུག་གདོང་མ། བ་ལང་སྤྱོད་ན་ཁྱི་གདོང་མ། འཛམ་བུ་
གླིང་ན་ཕག་གདོང་མ། ཤར་ལྷོའི་གླིང་ཕྲན་གཉིས་ན་གཤིན་རྗེ་བརྟན་མ། ལྷོ་ནུབ་ཀྱི་གླིང་
ཕྲན་གཉིས་ན་གཤིན་རྗེ་ཕོ་ཉ་མོ། ནུབ་བྱང་གླིང་ཕྲན་གཉིས་ན་གཤིན་རྗེ་མཆེ་བ་མ། བྱང་
ཤར་གྱི་གླིང་ཕྲན་གཉིས་ན་གཤིན་རྗེ་འཇོམ་མ་སྟེ། སངས་རྒྱས་ཀྱི་དམ་ཚིག་ལས་སྤྲུལ་
པའི་སྒོ་མཚམས་མ་བརྒྱད་ཀྱིས་བྱིན་གྱིས་བརླབས་པ་དང་། དབང་ཕྱུག་གི་ཕྲིན་ལས་ལ་
སྤྲུལ་པའི་མ་མོ་བརྒྱད་དང་པོར་བྱུང་བའི་གནས་ཡིན་པའི་ཕྱིར་རོ། །རི་རབ་རྩེའི་དབུས་ན་
འཁོར་ལོ་བདེ་མཆོག་ཡབ་ཡུམ། ཤར་ན་མཁའ་འགྲོ་མ་སྔོན་མོ། བྱང་ན་ལོ་མ་ལྗང་ཁུ།
ནུབ་ན་ཁཎྜ་རོ་ཧ་དམར་མོ། ལྷོ་ན་གཟུགས་ཅན་མ་སེར་མོ་སྟེ་ལྷ་ལྔ་བཞུགས་པའི་གནས་
ལྔ་པོ་དེ་ལ་བདེ་ཆེན་འཁོར་ལོའི་གནས་ཞེས་བྱ་སྟེ། བདེ་མཆོག་འཁོར་ལོའི་ལྷ་གཙོ་འཁོར་
ལྔས་བྱིན་གྱིས་བརླབས་པའི་གནས་ཡིན་པའི་ཕྱིར་རོ། །དེ་ལྔ་ལ་སྦས་པའི་ཡུལ་ལྔ་ཞེས་
ཀྱང་བྱ་སྟེ། ནང་སྦས་པའི་རྭ་ལྔས་མཚོན་པའི་ཕྱིའི་གནས་ཡིན་པའི་ཕྱིར་རོ། ། །
གཉིས་པ་ཀྱེ་རྡོ་རྗེའི་རྒྱུད་ནས་བཤད་ཚུལ་ལ། རྩ་རྒྱུད་དང༌། བཤད་རྒྱུད་ཁ་སྦྱོར་
སྦྱར་ནས་བཤད་པའི་ཚུལ་དང་། རྩ་རྒྱུད་དང་ཆ་མཐུན་གྱི་རྒྱུད་ཕྱག་ཆེན་ཐིག་ལེ་སྦྱར་ནས་
བཤད་པའི་ཚུལ་གཉིས། དང་པོ་ལ། སྤྱིར་བཏང་རྒྱུད་ལུགས། དམིགས་གསལ་མན་ངག་
ལུགས་སོ། །དང་པོ་ལ། སྤྱིར་ཕྱི་ནང་གི་ཡུལ་ཆེན་སོ་བདུན་ལ་བརྟེན་ནས་ས་བཅུ་གསུམ་
བགྲོད་ཚུལ་འདི་ལྟར་ཡིན་ཏེ། གནས་དང་ཉེ་བའི་གནས་གཉིས་ལས་ཕྱེ་བའི་ཐུགས་
113



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
འཁོར་གྱི་ཡུལ་ཆེན་དང་པོ་བཞི་ལས་ས་དང་པོ་བགྲོད། ཕྱི་མ་བཞི་ལས་ས་གཉིས་པ་
བགྲོད། ཞིང་དང་ཉེ་བའི་ཞིང་། ཚནྡྷོ་དང་ཉེ་བའི་ཚནྡྷོ་སྟེ་གནས་བཞི་ལས་གནས་གཉིས་
གཉིས་སུ་ཕྱེ་བའི་གསུང་འཁོར་གྱི་གནས་བརྒྱད་ལས། ས་གཉིས་པ་བཞི་པ་ལྔ་པ་དྲུག་པ་
སྟེ་བཞི་བགྲོད། འདུ་བ་དང་ཉེ་བའི་འདུ་བ། དུར་ཁྲོད་དང་ཉེ་བའི་དུར་ཁྲོད་སྟེ་བཞི་ལས་
ཕྱེ་བའི་ནང་ཚན་སྐུ་འཁོར་གྱི་གནས་བརྒྱད་ལས། ས་བདུན་པ་དང་བརྒྱད་པ་དགུ་པ་བཅུ་
པ་བཞི་བགྲོད། འཐུང་སྤྱོད་དང་ཉེ་བའི་འཐུང་སྤྱོད་གཉིས་ལས་ཕྱེ་བའི་དམ་ཚིག་འཁོར་
ལོའི་གནས་བརྒྱད་ལས། ས་བཅུ་གཅིག་པ་དང་བཅུ་གཉིས་པ་གཉིས་བགྲོད། སྦས་པའི་
ཡུལ་ལྔའམ་བདེ་ཆེན་འཁོར་ལོའི་གནས་ལྔ་ལས། ས་བཅུ་གསུམ་པ་བགྲོད་པ་ཡིན་པའི་
ཕྱིར་རོ། །དེས་ན་ས་དང་པོ་དང་གཉིས་པ་གཉིས་དང་། ས་བཅུ་གཅིག་པ་དང་བཅུ་གཉིས་
པ་གཉིས་ཏེ་བཞི་ཐོབ་པ་ལ། ཡུལ་ཆེན་བཞི་བཞི་བགྲོད་དགོས་ལ། བར་གྱི་ས་བརྒྱད་ཐོབ་
པ་ལ་ཡུལ་ཆེན་གཉིས་གཉིས་བགྲོད་པས་ཆོག་པ་ཡིན་ནོ། །ཞེས་མདོར་བསྟན་ནས། དེ་
ཉིད་ཞིབ་ཏུ་བཤད་ན། ས་དང་པོ་ཐོབ་པ་ལ་ཡུལ་ཆེན་བཞི་བགྲོད་དགོས་ཏེ། རྩ་མི་ཕྱེད་མ་
དང་ཕྲ་གཟུགས་མ་དང་བརྩེ་བ་མ་དང་གཡོན་པ་མ་སྟེ་ནང་གི་རྩ་བཞི་དང་། རྩ་དེ་བཞིའི་
མདུད་པ་པུ་ཛཱ་ཨོ་ཨའི་རྣམ་པས་སྤྱི་བོ་སྤྱི་གཙུག་རྣ་བ་གཡས་ལྟག་པ་བཞིར་གནས་པའི་ཡི་
གེ་བཞི་དང་། རྩ་དེ་དག་ནས་སོ་དང་སེན་མོའི་ཁམས་སོགས་ཁམས་བདུད་རྩི་བཞི་དང་།
ནང་གི་ཡུལ་དེ་བཞི་རེ་རེ་ནས་ལས་ཀྱི་རླུང་དྲུག་བརྒྱ་བདུན་ཅུ་རྩ་ལྔ་བ་རེ་རྒྱུ་བ་རྣམས་དབུ་
མར་ཐིམ་པ་དང༌། ཕྱིའི་པུལླི་ར་མ་ལ་སོགས་ཡུལ་བཞིའི་དཔའ་བོ་དང་རྣལ་འབྱོར་མ་
རྣམས་དབང་དུ་འདུས་པ་ལས་ས་དང་པོའི་རྟོགས་པ་སྐྱེ་བ་ཡིན་པའི་ཕྱིར། ཞེས་འཆད་པ་ལ།
རྗེ་བཙུན་རིན་པོ་ཆེས། བདག་མེད་མའི་བསྟོད་པ་ལས། པུལླི་ར་མའི་ཕྱེད་སོ་དང་སེན་མོའི་
ཁམས། །འབར་འཛིན་ཕྲ་གཟུགས་སྒྲ་དང་སྤུ་འབབ་ཅིང༌། །གཟུགས་ཕུང་གཏི་མུག་མིག་
སྦྱོང་ཨཱ་ལས་བྱུང་། །འཁོར་ལོའི་ཤར་གནས་རྡོ་རྗེ་མར་ཕྱག་འཚལ། །ཨུ་རྒྱན་རྩེ་བ་ལྤགས་



སྡོམ་པ་གསུམ་གྱི་དཀའ་འགྲེལ་ས་ལམ་དང་ཡུལ་ཆེན་གྱི་རྣམ་པར་བཞག་པ།
པ་དྲི་མ་བསྐྱེད། །ཨཆུ་གཡོན་པོ་མ་སྟེ་ཤ་འབབ་ཅིང་། །ཚོར་བ་སེར་སྣ་སྣ་སྦྱོང་ཨི་ལས་
བྱུང༌། །ལྷོ་ཕྱོགས་གསང་བའི་དཀར་མོར་བདག་ཕྱག་འཚལ། །སྤྱི་བོ་སྤྱི་གཙུག་རྣ་བ་ལྟག་
པར་བཞུགས། །ལུས་དང་ཚོར་བ་སེམས་དང་ཆོས་ཀྱི་དངོས། །རླུང་དང་བྱང་ཆུབ་སེམས་
རྣམས་དབུ་མར་ཐིམ། །གནས་དེར་རབ་དགའི་ས་ལ་བདག་ཕྱག་འཚལ། །ཞེས་པའི་ཤོ་ལོ་
ཀ་གསུམ་མོ། །དེ་བཞིན་དུ་ས་གཉིས་པ་ཐོབ་པ་ལ་ཡུལ་བཞི་བགྲོད་དགོས་ཏེ། ཐུང་ངུ་མ་
དང༌། རུས་སྦལ་སྐྱེས་མ་དང་། སྒོམ་པ་མ་དང༌། དབང་མ་སྟེ་རྩ་བཞི་དང༌། རྩ་དེ་བཞིའི་
མདུད་པ། གོ་ར་དེ་མའི་རྣམ་པས། རྣ་བ་གཡོན་པ། སྨིན་ཕྲག་མིག་གཉིས། ཕྲག་པ་གཉིས་
ཏེ་གནས་བཞིར་གནས་པའི་རྩ་ཡིག་བཞི་དང་། ཆུ་རྒྱུས་ཀྱི་ཁམས་ལ་སོགས་པ་ཁམས་བཞི་
དང་། ཡུལ་བཞི་རེ་རེ་ནས་ལས་རླུང་དྲུག་བརྒྱ་བདུན་ཅུ་རྩ་ལྔ་རེ་རྒྱུ་བ་རྣམས་དབུ་མར་ཐིམ་
ཞིང་། གོ་ད་ཝ་རི་སོགས་ཕྱིའི་ཡུལ་བཞིའི་དཔའ་བོ་དང་རྣལ་འབྱོར་མ་དབང་དུ་འདུས་པ་
ལས་ས་གཉིས་པའི་རྟོགས་པ་སྐྱེ་བ་ཡིན་པའི་ཕྱིར། ཞེས་བཤད་པ་ལ། བདག་མེད་བསྟོད་
པ་ལས། གོ་ད་ཝ་རིར་ཐུང་ངུ་ཆུ་རྒྱུས་འབབ། །རསྨིར་རུསྦལ་སྐྱེས་མ་རུས་ཕྲེང་སྐྱེ། །འདུ་
ཤེས་འདོད་ཆགས་ལྕེ་སྦྱོང་ཨཱི་ལས་བྱུང་། །ཆུ་བདག་ཆུ་ཡི་རྣལ་འབྱོར་མ་ཕྱག་འཚལ། །དེ་
བི་ཀོ་ཊ་སྒོམ་མ་མཁལ་མ་སྐྱེད། །མ་ལར་དབང་མ་སྙིང་འབབ་འདུ་བྱེད་བསྐྱེད། །ཕྲག་དོག་
ལུས་སྦྱོང་ཨུ་སྐྱེས་ཡང་དག་སྤོངས། །རྡོ་རྗེ་མཁའ་འགྲོ་གཉིས་པའི་ས་ལ་བསྟོད། །ཞེས་སོ། །
ཡང་ས་གསུམ་པ་ནས་དྲུག་པའི་བར་ཐོབ་པ་ལ་ཡུལ་གཉིས་གཉིས་བགྲོད་དགོས་པ་ཡིན་ཏེ།
སྐྱོན་མ། འཇུག་མ། མ་མོ། མཚན་མོ་སྟེ་རྩ་བཞི་དང་། དེ་དག་གི་མདུད་པ། ཀ་ཨོ་ཏྲི་ཀའི་
རྣམ་པས་མཆན་ཁུང་གཉིས། ནུ་མ་གཉིས། ལྟེ་བ། རྣ་རྩེ་སྟེ་ཅུང་ཟད་བརྟག་པར་བྱ། ས་
པཎ་སྦས་བཤད་ཁྲིད་ཡིག་ལས། །གློ་བ་པད་དཀར་འདབ་མ་བརྒྱད། །ཁ་ནི་ཐུར་དུ་བལྟ་
བ་དང་། །མཆིན་སྨུག་པད་མ་འདབ་མ་བརྒྱད། །ཁ་ནི་གྱེན་ལ་བསྟན་པ་སྟེ། །དེ་གཉིས་རྩེ་
མོ་ཅུང་ཟད་བསྣོལ། །གཞལ་ཡས་ཁང་གི་ཚུལ་དུ་བསྒོམ། །ཞེས་པ་ཙམ་ཞིག་གསུངས་པ་
1 | 6



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ཡོད། །བདག་ཆེན་བློ་གྲོས་རྒྱལ་མཚན་གྱིས། །མུས་ཆེན་སེམས་དཔའ་ཆེན་པོ་ཡི། །གསུང་
ལ་ཟིན་བྲིས་ཁྲིད་ཡིག་ལས། །ལུས་ཀྱི་གནས་ཚུལ་གློ་བ་ནི། །ཐུར་བསྟན་འཕྱིན་པ་ལྷེབ་
ལ་ནི། །གནས་མོད་སྒོམ་པའི་དུས་སུ་ནི། །གོ་ལོག་གློ་བ་པད་མ་དཀར། །ཁ་ནི་གྱེན་ལ་
བསྟན་པ་དང་། །མཆིན་པ་པད་སྨུག་འདབ་མ་བརྒྱད། །ཁ་ནི་མཐུར་ལ་བསྟན་ཏེ་བསྒོམ། །
དེ་གཉིས་རྩེ་མོ་ཅུང་ཟད་བསྣོལ། །གཞལ་ཡས་ཁང་གི་ཚུལ་དུ་བསྒོམ། །རྡོ་རྗེ་ལུས་ཀྱི་
གནས་ལུགས་ལ། །སྙིང་ཀ་ཐུར་བསྟན་གནས་ན་ཡང་། །བསྒོམ་དུས་བློ་ཡིས་གྱེན་དུ་
བསླང་། །པད་མ་གཉིས་ཀྱི་བར་དུ་ནི། །གནས་པར་བསམ་སྟེ་བསྒོམ་པར་བྱ། །སྙིང་
དབུས་རྩ་གསུམ་འདུས་པ་ཡི། །མདུད་པ་ཧཱུཾ་གི་གཟུགས་སུ་གྲུབ། །དེ་ཉིད་རྡོ་རྗེ་མཁའ་
འགྲོར་བསྒོམ། །ཞེས་པ་བདག་ཆེན་ཆོས་རྗེས་གསུངས། །དེས་ན་ལུས་ལ་གནས་ལུགས་
དང༌། །བསྒོམ་དུས་ཇི་ལྟར་བསྒོམ་པའི་ཚུལ། །མ་ནོར་བ་ཞིག་ཤིན་ཏུ་གཅེས། །དེས་ན་
བདག་ཆེན་ཆོས་རྗེའི་གསུངས། །མ་ནོར་བ་འདི་དང་དུ་ལོང་། །ཁྱེད་ཀྱི་ལམ་འབྲས་ཁྲིད་
འདི་ལ། །འཕོ་བ་གྲོང་འཇུག་བར་དོ་དང༌། །རྨི་ལམ་ཁྲིད་རྣམས་འདུག་པའི་ཕྱིར། །ཁྲིད་
གཞན་བསྲེས་པ་ཡིན་ནོ་སྙམ། །བློ་ཆུང་ལོག་རྟོག་སྐྱེ་བ་བདེན། །དཔལ་ལྡན་ས་སྐྱ་པཎྜི་
ཏས། །ཁྲིད་ཡིག་བརྡ་དོན་གསལ་བ་ལས། །ཞོར་ལས་བྱུང་བའི་ཁྲིད་བཞི་ནི། །འཕོ་བ་
གྲོང་འཇུག་གི་ཁྲིད་གོང་མ་བཞུགས་དུས་བྱུང་འདུག་ཀྱང་ད་ལྟ་ལག་ལེན་མི་འདུག །གྲོང་
འཇུག་བར་དོ་དང༌། །ལམ་གྱི་ཚོད་འཛིན་རྨི་ལམ་ཁྲིད། །བཞི་ཞེས་གསུངས་པ་མ་མཐོང་
ངམ། །ཀྱེ་མ་ཉམས་ཆུང་སྙིང་རེ་རྗེ། །བདག་ཆེན་གསུང་གི་ཟེགས་མ་ཡི། །ལམ་ཟབ་ཞེན་
པ་སྤོང་བ་ལ། །རྒྱུད་དང་གོང་མར་འགལ་ཞེས་ཟེར། །དེ་ནི་ས་པཎ་ལམ་ཟབ་ལས། །
ཆགས་སྡང་ལུས་ལ་ཞེན་སྤངས་སོགས། །ཀུ་སཱའི་ཚོགས་སོགས་མཛད་ཇི་བཞིན། །ཡིན་
པས་གོང་མའི་གསུང་རབ་དང་། །རྒྱུད་དང་འགལ་བ་ག་ལ་ཡོད། །ཞལ་རས་འཛུམ་ན་བཞིན་
ལེགས་ཡིན། །
1 16



སྡོམ་པ་གསུམ་གྱི་དཀའ་འགྲེལ་ས་ལམ་དང་ཡུལ་ཆེན་གྱི་རྣམ་པར་བཞག་པ།
ཡང་ཁྱེད་ཀྱི་དྲི་བ་བདུན་པ་ནི། པད་མ་བ་ནས་རྒྱུད་པ་དང་། །བྲམ་ཟེ་མཆོག་རྩ་དེ་
དག་གི་ནང་གི་ཚིལ་བུའི་ཁམས་སོགས་བདུད་རྩི་བཞི་དང་། ཡུལ་རེ་རེ་ནས་ལས་རླུང་སྔར་
བཞིན་རྒྱུ་བ་རྣམས་དབུ་མར་ཐིམ་ཞིང་། ཕྱིའི་ཡུལ་ནཱ་ག་ར་སོགས་བཞིའི་མཁའ་འགྲོ་
དབང་དུ་འདུས་པ་ལས་ས་དགུ་པ་དང་བཅུ་པ་གཉིས་ཀྱི་རྟོགས་པ་སྐྱེ་བ་ཡིན་པའི་ཕྱིར་རོ། །
ཞེས་པ་ལ། པྲ་ཏར་ཤིན་ཏུ་གཟུགས་ཅན་བད་ཀན་འབབ། །ཁྱིམ་གྱི་ལྷ་ནི་སྤྱི་མ་རྣག་འབབ་
གཟུགས། །ལྭ་སྐྱེས་གོ་རིས་སྦྱོང་མཛད་དབང་བོ་སྟོབས། །ཤར་ཕྱོགས་འདུ་བ་རིང་དུ་སོང་
བར་བསྟོད། །སོ་རཋ་རྒྱུས་སྦྱིན་ཁྲག་འབབ་ཅིང་། །གསེར་གླིང་སྦྱོར་བྲལ་རྡུལ་འབབ་སྒྲ་ཡི་
ཁམས། །ཨེ་སྐྱེས་ཙོ་རིས་སྦྱོང་མཛད་སྟོབས་གཉིས་ལྷོར། །མི་གཡོ་ཉེ་བའི་འདུ་བར་བདག་
ཕྱག་འཚལ། །ནཱ་ག་རར་ནི་སྡུ་གུ་ཚིལ་བུ་འབབ། །སིནྡྷར་གྲུབ་མ་མཆིན་འབབ་རྣ་ཡི་ཡུལ། །
ཨེ་སྐྱེས་བེ་ཏ་ལིས་སྦྱོང་སྟོབས་གཉིས་ལྷོར། །དུར་ཁྲོད་ལེགས་པའི་བློ་གྲོས་ལ་ཕྱག་
འཚལ། །མ་རུར་མཚེད་མ་མཆིལ་མ་འབབ་པ་འཛིན། །ཀུ་ལུར་ཡིད་བཟང་རྣག་འབབ་ལྕེ་
ཡི་ཡུལ། །ཨོ་སྐྱེས་གྷསྨ་རིས་སྦྱོང་བྱང་ཆུབ་གཉིས། །ཉེ་བའི་དུར་ཁྲོད་ཆོས་ཀྱི་སྤྲིན་ལ་
འདུད། །ཅེས་སོ། །
དེ་ནས་ས་བཅུ་གཅིག་པ་དང་། བཅུ་གཉིས་པ་གཉིས་ཐོབ་པ་ལ་ཡུལ་ཆེན་བཞི་བཞི་
བགྲོད་དགོས་པ་ལས། ཐོག་མར་ས་བཅུ་གཅིག་པ་ཡུལ་ཆེན་བཞི་བགྲོད་དགོས་ཏེ། སུམ་
བསྐོར་མ་དང་། འདོད་མ་དང་། ཁྱིམ་མི་དང་། གཏུམ་མོ་སྟེ་རྩ་བཞི་དང་། རྩའི་མདུད་པ་ཧཱུཾ་
གི་རྣམ་པས་སྙིང་ཁ་ཆོས་ཀྱི་འཁོར་ལོ་ཕྱི་སྐོར་འདབ་མ་བརྒྱད་ཀྱི་མཚམས་བཞིར་གནས་
པའི་ཡི་གེ་བཞི་དང་། རྩ་དེ་དག་གི་ནང་ན་རླུང་ལྔ་དང་བདུད་རྩི་ལྔ་འདྲེས་ནས་འབབ་པའི་
ཁམས་བདུད་རྩི་བཞི་སྟེ། དེ་དག་གི་ནང་ནས་རླུང་གྲངས་སྔར་བཞིན་རྒྱུ་བ་རྣམས་དབུ་མར་
ཐིམ་ཞིང་། ཕྱིའི་གླིང་ཕྲན་བཞིའི་མཁའ་འགྲོ་དབང་དུ་འདུས་པ་ལས། ས་བཅུ་གཅིག་པའི་
རྟོགས་པ་སྐྱེ་བའི་ཕྱིར། ཞེས་འཆད་པ་ལ། སུམ་བསྐོར་འདོད་མ་རེག་བྱ་ས་སྤྱོད་སྦྱོང་། །ཨོ་
1 17



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
སྐྱེས་བྱང་ཆུབ་ལམ་གཉིས་ལ་བཏུད་ནས། །ཁྱིམ་མ་གཏུམ་མོ་ཆོས་དབྱིངས་མཁའ་སྤྱོད་
སྦྱོང་། །ཨོཾ་སྐྱེས་བྱང་ཆུབ་ལམ་གསུམ་ལ་ཕྱག་འཚལ། །འདི་བཞི་སྙིང་གི་འདབ་བརྒྱད་ལྟེ་
བ་ཡི། །མཚམས་ན་རླུང་དང་བདུད་རྩི་ལྔ་འདྲེས་འབབ། །འདི་རྣམས་དབུ་མར་ཐིམ་པས་
འཐུང་སྤྱོད་དེ། །དཔེ་མེད་ཡེ་ཤེས་བཅུ་གཅིག་པར་ཕྱག་འཚལ། །ཞེས་སོ། །
ཡང་ས་བཅུ་གཉིས་པ་ཐོབ་པ་ལ་ཡུལ་བཞི་བགྲོད་དགོས་ཏེ། ཀུན་འདར་མ། རོ་མ།
རྐྱང་མོ། མདུད་བྲལ་མ་སྟེ་རྩི་བཞི། ཧཱུྃ་རིང་པོའི་རྣམ་པས་སྙིང་ཁའི་ཕྱི་བསྐོར་ཤར་ལ་ཉེ་
བའི་དབུས་དང་གཡས་གཡོན་རྒྱབ་ཀྱི་ཆ་ན་གནས་པའི་ཡི་གེ་བཞི་དང༌། དེ་དག་གི་ནང་གི་
ཁམས་བདུད་རྩི་བཞི། དེ་བཞི་རེ་རེ་ནས་ལས་རླུང་དྲུག་བརྒྱ་བདུན་བཅུ་རྩ་ལྔ་རེ་རྒྱུ་བ་
རྣམས་དབུ་མར་ཐིམ་ཞིང་། ཕྱིའི་གླིང་བཞིའི་མཁའ་འགྲོ་དབང་དུ་འདུས་པ་ལས་ས་བཅུ་
གཉིས་པའི་རྟོགས་པ་སྐྱེ་བ་ཡིན་པའི་ཕྱིར། ཞེས་བཤད་པ་ལ། དབུས་གནས་གཡས་
གཡོན་རྒྱབ་ཀྱི་ཆ་ན་བཞུགས། །ཀུན་འདར་རོ་རྐྱང་མདུད་བྲལ་ཆ་དང་བཅས། །ཁུ་ཁྲག་དྲི་
ཆུ་དྲི་ཆེན་མི་རྟོག་སྐྱེད། །འཕགས་པའི་ལམ་གསུམ་བྱང་ཆུབ་ལ་ཕྱག་འཚལ། །གནས་བཞི་
དབུ་མེར་སྟོང་པས་བཅུ་གཉིས་པ། །ཉེ་བའི་འཐུང་སྤྱོད་ཡེ་ཤེས་ཆེན་པོ་སྟེ། །སྤང་བྱ་ཀུན་
སྤང་ཐོབ་བྱ་ཀུན་རྫོགས་པའི། །འཁོར་ལོའི་དབུས་ན་བཞུགས་ལ་ཕྱག་འཚལ་ལོ། །རྣ་བ་
ཞེ་སྡང་རྣམ་ཤེས་ཕུང་པོ་སྦྱོང་། །སེམས་དག་ཆོས་དབྱིངས་ཡེ་ཤེས་ངོ་བོ་ཉིད། །སྤྲོས་བྲལ་
ཨ་ལས་བྱུང་བའི་བདག་མེད་མ། །རྡོ་རྗེ་བདག་མེད་མ་དཔལ་བདག་ཕྱག་འཚལ། །
ཞེས་སོ། །དེས་ན་འདིར། འདི་བཞི་སྙིང་གི་འདབ་བརྒྱད་ལྟེ་བ་ཡི། །མཚམས་དང་རླུང་
དང་བདུད་རྩི་ལྔ་འདྲེས་འབབ། །ཅེས་འཐུང་སྤྱོད་ས་བཅུ་གཅིག་པའི་གནས་ཀྱི་རྩ། སུམ་
བསྐོར་མ་སོགས་བཞི་པོ་འདི། སྙིང་གི་འདབ་བརྒྱད་ཀྱི་མཚམས་བཞིར་བཤད་པའི་གནད་
ཀྱིས། བྱང་སེམས་འབབ་པའི་རྩ་སོ་གཉིས་ཀྱི་ཟླས་ཕྱེ་བའི། ཀུན་འདར་རོ་རྐྱང་མདུད་
བྲལ་མ་བཞི་པོ་འདི་སྙིང་གི་འདབ་བརྒྱད་ཀྱི་རྩ་ཕྱོགས་མ་བཞིར་གྲུབ་སྟེ། བརྒྱད་པོ་དེ་སྙིང་



སྡོམ་པ་གསུམ་གྱི་དཀའ་འགྲེལ་ས་ལམ་དང་ཡུལོ་ཆེན་གྱི་རྣམ་པར་བཞག་པ།
ཁ་ནས་གྱེས་པའི་འདབ་མ་བརྒྱད་དུ་བཤད་པ་གང་ཞིག །སུམ་བསྐོར་མ་སོགས་བཞི་པོ་དེ་
མཚམས་ཀྱི་རྩེ་བཞིར་བཤད་པའི་ཕྱིར། དེས་ན་རྩ་སོ་གཉིས་ཀྱི་ནང་ཚན་རོ་རྐྱང་དབུ་གསུམ་
པོ་དེ་ཡང་སྙིང་ཁ་ཆོས་ཀྱི་འཁོར་ལོ་ལ་གནས་པའི་རོ་རྐྱང་དབུ་མའི་ཆ་ཤས་རེ་ལ་འཇོག་
དགོས་ཀྱི། དེ་གསུམ་ཡོངས་རྫོགས་ལ་འཁྲུལ་པར་མི་བྱ་སྟེ། གནས་བཞི་དབུ་མར་སྟོང་
པས་བཅུ་གཉིས་པ། ཞེས་དབུ་མོར་སྟོང་རྒྱུའི་དབུ་མོ་དང་། སྟོང་པའི་དབུ་མོ་གཉིས་ལ་
ཞིབ་ཆ་མ་ཕྱེད་པའི་སྐྱོན་འབྱུང་བའི་ཕྱིར་དང༌། སུམ་བསྐོར་མ་སོགས་འཐུང་སྤྱོད་ཀྱི་
གནས་བཞི་དང༌། ཀུན་འདར་མ་སོགས་ཉེ་བའི་འཐུང་སྤྱོད་ཀྱི་རྩ་བཞི་སྟེ་བརྒྱད་པོ་དེ་སྙིང་
ཁ་ནས་གྱེས་པར་འཆད་དགོས་པའི་ཕྱིར་ཏེ། རྩ་ཡིག་སོ་བདུན་གྱི་ནང་ཚན་ཧཱུཾ་བརྒྱད་པོ་དེ།
སྙིང་ཁའི་ཕྱི་བསྐོར་འདབ་བརྒྱད་ལ་བཀོད་འདུག་པའི་ཕྱིར་དང་། དེས་ན། རྡོ་རྗེ་ལུས་ཀྱི་
སྦས་བཤད་ལས་ཀྱང་བྱང་སེམས་འབབ་པའི་ཆུ་སོ་གཉིས་ལ་སྤྱི་བོ་ནས་གྱེས་པ་བརྒྱད་
སོགས་བཤད་པ་འདི། རྗེ་བཙུན་ས་སྐྱ་པའི་གསུང་གི་ཉིང་ཁུ་ལམ་སྦས་བཤད་ཀྱི་ཞལ་
གདམས་ཡིན་གསུངས་པ་ཡང་། རྣ་བའི་བཅུད་ལེན་བླ་ན་མེད་པ་སྟེ། འཐུང་སྤྱོད་ཉེ་བའི་
འཐུང་སྤྱོད་ཀྱི་གནས་རྩེ་བརྒྱད་པོ་དེ་སྙིང་ཁོ་ནས་གྱེས་པར་བཤད་པའི་གནད་ཀྱིས།
གནས་དང་ཉེ་བའི་གནས་ཀྱི་རྩ་བརྒྱད་པོ་དེ་སྤྱི་བོ་ནས་གྱེས་པ་དང་། ཞིང་དང་ཉེ་བའི་ཞིང་།
ཚནྡྷོ་དང་ཉེ་བའི་ཚནྡྷོའི་གནས་ཀྱི་རྩ་བརྒྱད་པོ་དེ་མགྲིན་པ་ནས་གྱེས་པ་དང་། འདུ་བ་དང་
ཉེ་བའི་འདུ་བ། དུར་ཁྲོད་དང་ཉེ་བའི་དུར་ཁྲོད་ཀྱི་གནས་ཀྱི་རྩ་བརྒྱད་པོ་དེ་ལྟེ་གསང་
གཉིས་ནས་གྱེས་པར་ཤེས་པའི་ཕྱིར་ཏེ། བདག་མེད་བསྟོད་འགྲེལ་ལས་ཀྱང་། སུམ་སྐོར་
མ་དང་། འདོད་མི་དང༌། ཁྱིམ་མི་དང་གཏུམ་མོ་སྟེ་རྩ་བཞི་སྙིང་ཁ་ཆོས་ཀྱི་འཁོར་ལོའི་ནང་
བསྐོར་རྩ་འདབ་བཞི་ལས་ཕྱི་བསྐོར་བརྒྱད་དུ་གྱེས་པའི་མཚམས་ན་རླུང་དང་བདུད་རྩི་ལྔ་
པོ་འདྲེས་པར་འབབ་པའི་རྩ་བཞི་པོ་སྟེ། འདི་དག་ལ་དགོངས་ནས། བཅོམ་ལྡན་འདས་ཀྱི་
རྒྱུད་ལས་གསུངས་པའི་དགོངས་པ། སློབ་དཔོན་རྡོ་རྗེ་དྲིལ་བུ་ཞབས་ཀྱིས་བླངས་ནས་ནང་
1 ]



་་་གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
སྐོར་བཞི་ལ། སྙིང་པོའི་རྣལ་འབྱོར་མ་བཞི་དང་ཕྱི་བསྐོར་བརྒྱད་ལ་སྒོ་མཚམས་མ་བརྒྱད།
སྒོ་མཚམས་མ་བརྒྱད་ཀྱི་ཁ་དོག་ཐ་དད་པར་འབྱུང་བ་ཡང་། རླུང་དང་བདུད་རྩི་ལྔ་ཐ་དད་
པར་འདྲེས་པ་འབབ་པ་ལ་དགོངས་པ་ཡིན་ནོ། །ཞེས་གསུངས་སོ། །་ ་
ཡང་ས་བཅུ་གསུམ་པ་ཐོབ་པ་ལ་ཡུལ་ལྟ་བགྲོད་དགོས་ཏེ། སྦོས་པའི་རྩ་ལྔར་
གྲགས་པ་སྙིང་ཁ་ཆོས་ཀྱི་འཁོར་ལོའི་དབུས་ནང་བསྐོར་གྱི་རྩ་འདབ་ཕྱོགས་བཞི་དབུས་
དང་ལྔ། དེ་དག་ན་གནས་པའི་ཧཱུཾ་སོགས་ཡི་གེ་ལྔ། ཁམས་བདུད་རྩི་ལྔ། དབུས་ནས་ནམ་
མཁའི་རླུང་། ཤར་ནས་ཆུ་རླུང་། ལྷོ་ནས་ས་རླུང་། ནུབ་ནས་མེ་རླུང་། བྱང་ནས་རླུང་གི་
རླུང་སྟེ། དྭངས་མའི་རླུང་ལྔ་དང་བཅས་པ་དབུ་མའི་གཙུག་ཏོར་མཆོག་ཏུ་ཐིམ་ཞིང་། ཕྱིའི་
སྦས་པའི་ཡུལ་ལྔའི་མཁའ་འགྲོ་དབང་དུ་འདུས་པ་ལས། ས་བཅུ་གསུམ་པའི་རྟོགས་པ་སྐྱེ་
བའི་ཕྱིར། ཞེས་བཤད་པ་ལ། སྦས་པའི་རྩ་ལྔ་བདུད་བྲེལ་ཆེ་དང་བཅས། །སྙིང་ཁའི་དབུས་
གནས་གཙུག་ཏོར་མཆོག་ཏུ་ཐིམ། །འཕགས་པའི་ལམ་ལ་དྲུག་པའི་ཆ་ཡི་དངོས། །རྡོ་རྗེ་
འཛིན་པ་བཅུ་གསུམ་པར་ཕྱག་འཚལ། །ཞེས་སོ། །གནད་དེས་ན་རྒྱུད་གསུམ་གྱི་དངོས་
བསྟན་ལམ་མེ་བ་ཞིག་འཆད་པའི་ཚེ། སྦས་པའི་ཡུལ་ལྔའི་རྟེན་དཀྱིལ་འཁོར་བཞི་དབུ་
མར་ཐིམ་མ་ཐག་པ་དེར། བཅུ་གསུམ་རྡོ་རྗེ་འཛིན་པའི་ས་ཞེས་བྱ་བ་སངས་རྒྱས་ཀྱི་ཡེ་ ་
ཤེས་མངོན་དུ་གྱུར་པ་ཡིན་པས། ས་བཅུ་གསུམ་པ་དེ་ལ་ཕྱེད་སྔ་ཕྱིའི་རིམ་པ་མི་འབྱེད་
པར། ས་བཅུ་གསུམ་པ་ལ་སངས་རྒྱས་ཀྱི་ས་ཡིན་པས་ཁྱབ་པ་ལྟ་བུར་བཤད་པ་ཡིན་ཏེ།
རྗེ་བཙུན་ས་པཎ་གྱིས་བདག་མེད་བསྟོད་འགྲེལ་ལས། སྦས་པའི་རྩ་ལྔ་ནི་གནས་སྙིང་ཁ་ན་
གནས་ཏེ། ཡང་དག་པར་སྦྱོར་བ་ལས། ལུས་ཅན་སྙིང་གི་དབུས་སུ་ནི། །རྩ་རྣམས་ལྔ་ནི་
ཡང་དག་གནས། །ཞེས་བཤད་པའི་ཕྱིར་རོ། །འདུད་བྲལ་མ་ནི་དེ་དག་གི་རྒྱབ་ཀྱི་ཆ་ལ་
བརྟེན་པའོ། །རྩ་དེ་དག་ཏུ་རྩ་གཞན་བསམ་གྱིས་མི་ཁྱབ་པའི་ནུས་པ་འདུས་ཏེ། ཡི་གེ་ ་
བསམ་གྱིས་མི་ཁྱབ་པ་ཡང་ཧཱུྃ་ཨོཾ་ཛྲ་ཁཾ་ཧཱུཾ་ལྔར་འདུས། བདུད་རྩི་ལྔ་ཡང་ཤིན་ཏུ་དྭངས་པར་
120



སྡོམ་པ་གསུམ་གྱི་དཀའ་འགྲེལ་ས་ལམ་དང་ཡུལ་ཆེན་གྱི་རྣམ་པར་བཞག་པ།
བྱས། རླུང་རྣམས་ཀྱང་ཤིན་ཏུ་སྦྱངས་པས་དཀྱིལ་འཁོར་བཞི་དབུ་མར་ཐིམ་པས་དབུའི་
གཙུག་ཏོར་ལྟར་མི་མངོན་པ་སྐྱེའོ། །བྱང་ཆུབ་ཀྱི་ཕྱོགས་ཀྱི་ས་མཚམས་འཇོག་ནའང་ཡང་
དག་པའི་ཏིང་ངེ་འཛིན་ལ་སོགས་པ་ལྔ་དང་། དྲུག་པའི་ཆ་ཡང་དག་པའི་ངག་གོ །རྡོ་རྗེ་
འཛིན་པ་ནི་སངས་རྒྱས་ཀྱི་ས་བཅུ་གསུམ་པ་སྟེ། དེ་ལ་སྒོ་གསུམ་གུས་པས་ཕྱག་འཚལ་བའི་
དོན་ཏོ་ཞེས་བཤད་པས་སོ། །ཞེས་བྱ་བ་འདི་ནི་སྤྱིར་བཏང་རྒྱུད་ཀྱི་ལུགས་སོ། །
གཉིས་པ་དམིགས་བསལ་མན་ངག་གི་ལུགས་ལ། སྦས་པའི་ཡུལ་ལྔ་བགྲོད་པ་ཙམ་
གྱིས་བཅུ་གསུམ་རྡོ་རྗེ་འཛིན་པའི་ས་ཐོབ་མི་ནུས་ཏེ། སྦས་པའི་རྩ་ལྔའི་རྟེན་དང་བརྟེན་
པའི་དཀྱིལ་འཁོར་བཞི་དབུ་མར་ཐིམ་པ་ལས་ས་བཅུ་གསུམ་པའི་ཕྱེད་འོག་མར་དེར་སླེབ་
ཅིང་། དབུའི་གཙུག་ཏོར་ཕྱེད་འཕགས་པ་ཙམ་ཡིན་ལ། རྟེན་དེ་ལ་ཉེ་རྒྱུའི་ཉམས་ལེན་གྱི་
གནད་ཀྱིས། སྲོག་རྩོལ་གྱི་རླུང་ཨ་ཝ་དྷུ་ཏིར་འགགས། དབུའི་གཙུག་ཏོར་ཧྲིལ་ཁམས་
དྭངས་མས་བརྟན་པར་བྱས་ཏེ། བཅུ་གསུམ་ཕྱེད་གོང་མ་རྡོ་རྗེ་འཛིན་པ་སངས་རྒྱས་ཀྱི་ས་
མཚན་ཉིད་པ་མངོན་དུ་འགྱུར་བ་འདི། གསུང་ངག་རྡོ་རྗེ་ཚིག་རྐང་གི །དགོངས་པ་དཔྱིས་
ཕྱིན་པ་ཡིན་ནོ་ཞེས་འཆད་པར་འགྱུར་བའི་ཕྱིར་རོ། །དེས་ན་ཡུལ་ཆེན་སོ་བདུན་ངོས་
འཛིན་བཤད་ཟིན་པ་དེ་ནི་གཙོ་བོར་འཁོར་ལོ་བདེ་མཆོག་གི་འཁོར་ལོ་ལྔ་ལ་སྦྱར་ཏེ། ཨ་
བྷི་དྷ་ན་ལས། རབ་ཏུ་དགའ་དང་དྲི་མ་མེད། །འོད་བྱེད་པ་དང་འོད་འཕྲོ་དང་། །སྦྱང་དཀའ་
དང་ནི་མངོན་དུ་གྱུར། །རིང་དུ་སོང་དང་མི་གཡོ་བ། །ལེགས་པའི་བློ་གྲོས་ཆོས་ཀྱི་སྤྲིན། །
དཔེ་མེད་པ་དང་ཡེ་ཤེས་ལྡན། །རྡོ་རྗེའི་ས་ནི་བཅུ་གསུམ་པ། །ཞེས་བཤད་པའི་ས་བཅུ་
གསུམ་པོ་དེ། ཡུལ་ཆེན་སོ་བདུན་དང་སྦྱར་ནས་གསལ་བར་བྱེད་པ་ཡིན་པའི་ཕྱིར་རོ། །
གཉིས་པ་རྩ་རྒྱུད་དང་ཕྱག་ཆེན་ཐིག་ལེ་སྦྱར་ནས་བཤད་པའི་ཚུལ་ནི། བརྟག་པ་
གཉིས་པའི་བརྟག་པ་དང་པོའི་ལེའུ་བདུན་པ་ལས། ཀྱེ་བཅོམ་ལྡན་འདས་འདུ་བའི་གནས་
དུ་ལགས། བཅོམ་ལྡན་འདས་ཀྱིས་བཀའ་བསྩལ་པ། གནས་དང་ཉེ་བའི་གནས་དང་ནི། །
121



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ཞིང་དང་ཉེ་བའི་ཞིང་ཉིད་དང་། །ཚནྡྷོ་ཉེ་བའི་ཚནྡྷོ་དང་། །དེ་བཞིན་འདུ་བ་ཉེ་འདུ་བ། །
འཐུང་སྤྱོད་ཉེ་བའི་འཐུང་སྤྱོད་ཉིད། །དུར་ཁྲོད་ཉེ་བའི་དུར་ཁྲོད་ཉིད། །འདི་རྣམས་ས་ནི་བཅུ་
གཉིས་ཏེ། །ས་བཅུའི་དབང་ཕྱུག་མགོན་པོ་ཉིད། །འདིས་ནི་གཞན་གྱིས་བརྗོད་མི་བྱ། །
ཞེས་མདོར་བསྟན་ནས། དེ་དག་རྒྱས་བཤད་ཀྱི་སྒོ་ནས། ཡུལ་སུམ་ཅུ་སོ་གཉིས་ངོས་
བཟུང་ཡོད་མོད། དངོས་བསྟན་ལྟར་ན་གོ་རིམ་འཁྲུགས་པ་དང༌། ཡུལ་བཞི་བགོས་པར་མ་
ཚང་བོ་དང༌། གཉིས་གཉིས་བགོས་པར་ལྷག་པ་སོགས་ཡོད་པས། བླ་མའི་མན་ངག་གིས་
ཕྱེ་སྟེ་བཤད་དགོས་པ་ཡིན་ནོ། །དེ་ཡང་མདོར་བསྟན་དུ། འདི་རྣམས་ས་ནི་བཅུ་གཉིས་ཏེ། །
ཞེས་པ་ཡན་གྱིས། གནས་དང་ཉེ་བའི་གནས་སོགས་ས་བཅུ་གཉིས་བཤད་ནས། ས་བཅུའི་
དབང་ཕྱུག་མགོན་པོ་ཉིད། །ཅེས་པས་ས་བཅུ་གསུམ་པ་བསྟན་པ་ཡིན་ཏེ། ས་བཅུ་གཉིས་
པོ་མན་ལ་གནས་པའི་བྱང་སེམས་ཀྱི་མགོན་པོ་གཙོ་བོ་ནི། ས་བཅུ་གསུམ་པ་ལ་གནས་པ་
དེ་ཡིན་ནོ་ཞེས་པའི་དོན་དུ། གནའི་མཆན་འགའ་ཞིག་དང༌། ཐེག་ཆེན་ཆོས་རྗེའི་གསུང་
ཊིཀ་སོགས་ལས་བཤད་པ་དེ་ལེགས་བཤད་དུ་སྣང་བས་སོ། །
ད་ནི་ཡུལ་སོ་གཉིས་གསལ་པོར་ས་བཅུ་གཉིས་དང་སྦྱར་ཏེ་ངོས་བཟུང་ན། ས་དང་
པོ་གཉིས་ལ་ཡུལ་བཞི་བཞི། ས་བཅུ་གཅིག་པ་དང་། ས་བཅུ་གཉིས་པ་ལ་ཡུལ་བཞི་བཞི།
བར་གྱི་བརྒྱད་ལ་ཡུལ་གཉིས་གཉིས་ཚང་དགོས་པས། ཐོག་མར་ས་དང་པོ་གནས་ཀྱི་ས་
ཐོབ་པ་ལ། ཕྱི་ནང་ཡུལ་ཆེན་བཞི་བགྲོད་དགོས་ཏེ། ཛཱ་ལནྡྷ་ར་འབར་བ་འཛིན་པ་ནི། ཕྱིའི་
ཁ་ཆེ་དང་རྒྱ་གར་གྱི་བར་ན་ཡོད་ཅིང་། ནང་གི་སྤྱི་བོ་ཨོ་ཌི་ན་སྟེ་འཕུར་འགྲོའི་ཨུ་རྒྱན་ནི།
ཕྱིའི་རྒྱ་གར་ནུབ་ཕྱོགས་ན་ཡོད་ཅིང་། ནང་གི་སྤྱི་བོ་ཀོལྤ་གི་རི་ནི། ལྷོ་ནུབ་ཀ་ལ་པུ་རིའི་གྲོང་
ན་ཡོད་ཅིང་། ནང་གི་འཚོགས་མ་ཀ་མ་རུ་པ་སྟེ་འདོད་པའི་གཟུགས་ནི། མཉལ་གྱི་མདའ་
རྒྱ་གར་ཤར་ཕྱོགས་ན་ཡོད་ཅིང་། ནང་གི་སྨིན་ཕྲག་སྟེ། དེ་བཞིའི་རླུང་སེམས་དབུ་མར་
ཐིམ་པ་ལས། ས་དང་པོའི་རྟོགས་པ་སྐྱེ་བའི་ཕྱིར་ཞེས་བཤད་པ་ལ། ཀྱེ་བཅོམ་ལྡན་འདས་



སྡོམ་པ་གསུམ་གྱི་དཀའ་འགྲེལ་ས་ལམ་དང་ཡུལ་ཆེན་གྱི་རྣམ་པར་བཞག་པ།
གནས་ལ་སོགས་པ་གང་ལགས། བཀའ་བསྩལ་པ། གནས་ནི་ཛཱ་ལནྡྷ་རར་བཤད། །དེ་
བཞིན་དུ་ནི་ཨུ་རྒྱན་ཉིད། །གནས་ནི་ཀོལྤ་གི་རི་ཉིད། །དེ་བཞིན་དུ་ཡང་ཀཾ་རུ་ཉིད། །
ཅེས་སོ། །དེ་བཞིན་དུ་ས་གཉིས་པ་ཉེ་གནས་ཐོབ་པ་ལ་ཡུལ་བཞི་བགྲོད་དགོས་ཏེ། མ་ལ་
ཝ་སྟེ་ཕྲེང་བ་ཅན་ནི་ལྷོའི་གླིང་ཕྲན་ཏེ། ནང་སྣ་རྩེའོ། །སིནྡྲ་ནི་ཆུ་བོ་སིནྡྷ་འབབ་པའི་ས་ན་
ཡོད་ཅིང་མིག་གཉིས་སོ། །ན་ག་ར་སྟེ་གྲོང་ཁྱེར་ནི་ཡུལ་དབུས་ན་ཡོད་ཅིང་རྣ་བ་གཉིས་སོ། །
ལྕོགས་སའི་གྲོང་ནི་སིངྒ་གླིང་སྟེ་ནང་གི་ཁ་ནང་སྟེ་དེ་བཞི་ལས་ས་གཉིས་པའི་རྟོགས་པ་སྐྱེ་
བའི་ཕྱིར། ཞེས་འཆད་པ། འཁྲུགས་སྡེབས་ན། ཉེ་གནས་མ་ལ་ཝ་ཞེས་བརྗོད། །སིནྡྲ་ནཱ་
ག་ར་ཉིད་དོ། །ཡང་ནི་ལྕགས་སའི་གྲོང་ཉིད་དོ། །ཞེས་སོ། །ཞིང་དང་ཉེ་ཞིང་ས་གསུམ་པ་
དང་བཞི་པ་ལ་ཡུལ་གཉིས་གཉིས་བགྲོད་དགོས་ཤིང་། ཚནྡྷོ་དང་ཉེ་བའི་ཚནྡྷོ་ས་ལྔ་པ་དང་
དྲུག་པ་གཉིས་ལའང་ཡུལ་གཉིས་གཉིས་བགྲོད་དགོས་ཏེ། མུ་མུ་ནི་ཞེས་པ་ལྷོ་ཕྱོགས་རྒྱ་
མཚོའི་འགྲམ་ན་ཡོད་ཅིང་ཀོས་ཀོའོ། །དེ་བི་ཀོ་ཊ་སྟེ་ལྷ་མོའི་མཁར་ནི་རྡོ་རྗེ་གདན་གྱི་ཤར་
ན་སྟེ་མགྲིན་པའོ། །དེ་གཉིས་ལས་ས་གསུམ་པ་ཐོབ། ཀུ་ལུ་ཏ་ཞེས་པ་ལྷོ་ནུབ་ན་རྡོ་པུས་མོ་
ལྟ་བུ་ཡོད་པ་སྟེ་རྒྱབ་ཀྱི་ཚིགས་པ། ཨརྱ་ཏ་ཞེས་པ་ལྷོ་ཕྱོགས་ན་རྡོ་ནུ་མ་ལྟ་བུ་ཡོད་པ་སྟེ་ནུ་མ་
གཉིས་སོ། །དེ་གཉིས་ལ་ས་བཞི་པ་ཐོབ། ཧ་ཏི་ཀེ་ལ་ཞེས་པ། ཤར་ལྷོ་ན་ནམ་མཁའི་ཤིང་
ལྡན་ཏེ་སྙིང་ཁའོ། །གོ་ཏ་ཝ་རི་སྟེ་བའི་མཆོག་སྦྱིན་ནི། ལྷོ་ཕྱོགས་དཔལ་གྱི་རིའི་ངོས་ན་སྟེ་
ལྟེ་བའོ། །དེ་གཉིས་ལས་ས་ལྔ་པ་ཐོབ། ལསྨྲ་ཀ་ཞེས་པ་རྒྱ་གར་ནུབ་ཕྱོགས་ན་སྟེ་གསང་
གནས་སོ། །ཀཉྩི་ཞེས་པ་ལྷོ་ནུབ་ན་ཏེ་རྟགས་ཀྱི་དབུས་སོ། །དེ་གཉིས་ལས་ས་དྲུག་པ་ཐོབ་
པའི་ཕྱིར། ཞེས་འཆད་པ། གཞུང་ཐོབ་རྩིས་ན། ཞིང་ནི་མུ་མུ་ནིར་བཤད་དེ། །དེ་བི་ཀོ་ཊ་དེ་
བཞིན་ཞིང་། །ཉེ་ཞིང་ཀུ་ལུ་ཏ་ཞེས་བརྗོད། །དེ་བཞིན་ཨརྱ་ཏ་ཉིད་དོ། །ཚནྡྷོ་ཧ་རི་ཀེ་ལ་
དང༌། །དེ་བཞིན་བ་ཡི་མཆོག་སྦྱིན་ནོ། །ཉེ་བའི་ཚནྡྷོ་ལམྤ་ཀ །དེ་བཞིན་ཀཉྩི་ཀ་ཉིད་དོ། །
ཞེས་སོ། །དེ་བཞིན་དུ་འདུ་བ་དང་ཉེ་བའི་འདུ་བ་ས་བདུན་པ་དང་བརྒྱད་པ་གཉིས་དང་།
13



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
དུར་ཁྲོད་ཉེ་བའི་དུར་ཁྲོད་ས་དགུ་པ་དང་བཅུ་པ་གཉིས་ལའང་ཡུལ་གཉིས་གཉིས་བགྲོད་
དགོས་ཏེ། བྱེད་པའི་བྲང་ཞེས་པ་ལྷོ་ཕྱོགས་རྒྱ་མཚོའི་གླིང་ཕྲན་ཏེ། རྟགས་ཀྱི་རྩེ་མོའོ། །
གསེར་དང་ལྡན་པའི་གླིང་ནི། ལྷོ་ཕྱོགས་མི་མེད་པའི་གླིང་སྟེ་གཞང་ཁའོ། །དེ་གཉིས་ལས་
ས་བདུན་པ་ཐོབ། ཀོང་ན་ཞེས་པ་ལྷོ་ཕྱོགས་ན་མ་ཧཱ་བི་བྷ་ཞེས་པའི་མཆོད་རྟེན་རང་བྱོན་
ཡོད་པའི་གནས་ཏེ་བརླ་གཉིས་སོ། །བིན་ཞེས་པ་རི་བོ་འབིགས་བྱེད་དེ། ལྷོ་ཕྱོགས་ན་ཡོད་
ཅིང་པུས་མོ་གཉིས་སོ། །དེ་གཉིས་ལས་ས་བརྒྱད་པ་ཐོབ། རབ་སོང་དགེ་འདུན་ཞེས་པ།
རོ་མང་དུ་གནས་པ་ཡི་དྭགས་འདུས་པ་སྟེ། བྱིན་པ་གཉིས་སོ། །རྒྱ་མཚོའི་འགྲམ་ནི། རསྨི་
ཤྭ་ར་སྟེ་ཡི་དྭགས་རྒྱུ་བའི་གནས་ཡིན་ཞིང་། རྐང་བོལ་གཉིས་སོ། །དེ་གཉིས་ལས་ས་དགུ་
པ་ཐོབ། .ཙ་རི་ཊ་ཞེས་པ་ལྷོ་ཕྱོགས་རྒྱ་མཚོའི་འགྲམ་ན་ཡོད་ཅིང་སོར་མོ་གཉིས་སོ། །
གཞོན་ནུའི་གྲོང་ཁྱེར་ཞེས་པ་བུ་མོ་གཟུགས་བཟང་བ་སྐྱེ་བའི་གནས་རྒྱ་མཚོའི་གླིང་ཕྲན་ཏེ་
མཐེ་བོང་གཉིས་སོ། །དེ་གཉིས་ལས་ས་བཅུ་པ་ཐོབ་པ་ཡིན་ཕྱིར། ཞེས་འཆད་པ་ལ།
གཞུང་ཕན་ཚུན་སྡེབ་ན། འདུ་བ་བྱེད་པའི་བྲང་ཉིད་དོ། །དེ་བཞིན་གསེར་དང་ལྡན་པའི་
གླིང༌། །ཉེ་བའི་འདུ་བ་ཀོངྐ་ན། དེ་བཞིན་དུ་ནི་འབིགས་བྱེད་ཉིད། །དུར་ཁྲོད་རབ་སོང་དགེ་
འདུན་ཉིད། །དུར་ཁྲོད་རྒྱ་མཚོའི་འགྲམ་ཉིད་དོ། །ཉེ་བའི་དུར་ཁྲོད་ཙ་རི་ཊ། །དེ་བཞིན་གཞོན་
ནུའི་གྲོང་ཁྱེར་རོ། །ཞེས་སོ། །ཡང་འཐུང་སྤྱོད་ས་བཅུ་གཅིག་པ་དང་། ཉེ་བའི་འཐུང་སྤྱོད་ས་
བཅུ་གཉིས་པ་གཉིས་ལ་ཡུལ་བཞི་བཞི་བགྲོད་ཏེ། གྲོང་ཁྱེར་ཞེས་པ་ཁ་ཆེའི་བྱེ་བྲག་སྟེ་
ཕྲག་པ། གྲོང་མཐའ་ཞེས་པ་མོན་ཡུལ་ཏེ་རྐང་མཐིལ། ལཉྩ་རྒྱ་མཚོའི་ནང་སྐྱེས་པ་ཁྱབ་
འཇུག་གིས་བྱས་པའི་རྣམ་སྣང་གི་སྐུ་བཞུགས་པའི་གནས་དེ་དང་། སོ་རཀྵ་ཡུལ་འཁོར་
བཟང་པོ་ནི་སྭཱ་ཝ་ན་ད་ན་ཡོད་པ་སྟེ་དེ་གཉིས་སྙིང་ཁའི་ཕྱོགས་ན་ཡོད་པས་དེ་བཞི་ལས་ས་
བཅུ་གཅིག་པ་ཐོབ། ཁ་བའི་རི་ཞེས་པ། ཧི་མ་ལ་ཡ་ནི། བལ་པོར་གཏོགས་པའི་བོད་དེ་
ལྟག་པ། ཀོ་ས་ལ་ཞེས་པ་རྡོ་རྗེ་གདན་གྱི་ནུབ་མཉན་ཡོད་ཀྱི་ཕྱོགས་ཏེ་མེད་པ། ཀ་ལིངྐ་
པ་124



སྡོམ་པ་གསུམ་གྱི་དཀའ་འགྲེལ་ས་ལམི་དང་ཡུལ་ཆེན་གྱི་རྣམ་པར་བཞག་པ།
ཞེས་པ་ལྷོ་ཕྱོགས་རྒྱ་མཚོའི་འགྲམ་ལིངྐ་དང་ཉེ་བའི་ཡུལ་འཁོར་དང་། སྐྱེད་ཚལ་ར་བའི་
རྫིང་བུའི་འགྲམ་ཞེས་པ། མ་སྐྱེས་དགྲའི་སྐྱེད་ཚལ་གྱི་ཕྱོགས་ཏེ་དེ་གཉིས་ཀྱང་སྙིང་ཁའི་
ཕྱོགས་ཡིན་ལ། དེ་བཞི་ལས་ས་བཅུ་གཉིས་པ་ཐོབ་པའི་ཕྱིར་ཞེས་འཆད་པ། འཐུང་སྤྱོད་
གྲོང་ཁྱེར་གྱི་དང་ཡང་། །འཐུང་སྤྱོད་གྲོང་གི་མཐར་གནས་པ། །ལཉྩ་རྒྱ་མཚོའི་ནང་སྐྱེས་
དང་། །དེ་བཞིན་སོ་རཉྫ་ཉིད་དོ། །ཉེ་བའི་འཐུང་སྤྱོད་ཁ་བའི་རི། །ཀོ་ས་ལ་དང་ཀ་ལིངྐ་
དང་། །སྐྱེད་ཚལ་ར་བའི་རྫིང་བུའི་འགྲམ། །ཉེ་བའི་འཐུང་སྤྱོད་མདོར་བསྡུས་པའོ། །
ཞེས་སོ། །འདིར་སྐབས་ཀྱི་ཧི་མ་ལ་ཡ་ཞེས་པ་དེ་གངས་ཅན་གྱི་སྐད་དོད་ཡིན་མོད། མངོན་
པ་དང་དུས་འཁོར་ནས་བཤད་པའི་གངས་ཅན་མཚན་ཉིད་པ་མ་ཡིན་ཏེ། འདི་བལ་བོད་ཀྱི་
མཚམས་ན་ཡོད་པའི་ཕྱིར་དང་། གངས་ཅན་མཚན་ཉིད་པ་དེའི་ཁྱད་ཆོས་མ་ཚང་བའི་
ཕྱིར་རོ། །དེས་ན་གངས་ཅན་མཚན་ཉིད་པ་ནི་བདེ་ཀྱེ་ནས་བཤད་པའི་ཡུལ་ཆེན་སོ་བདུན་
གྱི་ནང་ཚན་མ་ཡིན་པར་གོ་དགོས་སོ། །
འོ་ན་ཡུལ་གྱི་ངོས་འཛིན་བདེ་ཀྱེ་གཉིས་མི་མཐུན་པར་འབྱུང་བ་ཅི་སྙམ་ན། འདི་
དག་རྩའི་སྐྱེ་བ་དང་། འབྲས་བུ་སྨིན་པའི་དབང་གིས་ཐ་དད་པ་ཙམ་ཡིན་གྱི་དོན་ལ་འགལ་
བ་མེད་དེ། དཔེར་ན་རྐང་པའི་བོལ་ལ་དཀུ་མཉེ་བྱས་པས་མིག་བདེ་བར་འགྱུར་བ་རྩ་རྒྱུད་
གཅིག་པའི་རྟེན་འབྲེལ་གྱིས་ཡིན་པའི་གནད་ལ་དགོངས་ནས། མིག་སིནྡྷ་ར་བཤད་པ་དང་།
རྐང་པའི་བོལ་སིནྡྷར་བཤད་པ་གནད་གཅིག་པ་ལྟ་བུ་དང་། ལྟེ་བར་དཀུ་མཉེ་བྱས་པས་རྣ་
བ་བདེ་བར་འགྱུར་བ་རྩའི་གནད་གཅིག་པའི་རྟེན་འབྲེལ་གཟིགས་པས། གོ་ད་ཝ་རི་ལྟེ་
བའི་རྣ་བ་གཡོན་དུ་བཤད་པ་ལྟ་བུ་ཡིན་ཕྱིར་རོ། །དེ་ལྟར་ན་བརྟག་གཉིས་དངོས་བསྟན་གྱི་
ཡུལ་གྱི་ངོས་འཛིན་ཟིང་ཟིང་པོར་ཡོད་པ་དང་། རྗེ་བཙུན་གོང་མའི་ཞལ་ནས་སྙན་དུ་
བརྒྱུད་པའི་དག་ལྡན་སོགས་ཀྱི་སྙིང་པོ། འགྲོ་བའི་མགོན་པོ་འཕགས་པ་རིན་པོ་ཆེས་
མཆན་བུའི་སྒོ་ནས་གསལ་བར་མཛད་པའི་ཡུལ་ཆེན་སོ་གཉིས་ངོས་འཛིན་དང་། དེ་ས་
125



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
བཅུ་གཉིས་དང་སྦྱོར་ཚུལ་གྱིས་ལེགས་བཤད་འདི་མ་མཐོང་བར། བརྟག་གཉིས་དངོས་
བསྟན་གྱི་ཡུལ་ལ་བདེ་མཆོག་ནས་བཤད་པའི་ཡུལ་གྱི་ཁ་སྐོང་མཛད་པའི་འོ་རྒྱལ་སོགས་
བརྟག་གཉིས་དངོས་བསྟན་གྱི་ཡུལ་ཆེན་གཏན་ནས་ངོས་མ་ཟིན་པ་དེ་དག་ལ་ཕན་པར་
གྱུར་ཅིག །འོ་ན་འདིར་སྐབས་ཀྱི་ཡུལ་སོ་བདུན་ཇི་ལྟ་བུ་སྙམ་ན། སྔར་བཤད་པ་དེ་ལྟར་ས་
བཅུ་གཉིས་མན་ཆད་ཐོབ་པ་ལ། ཡུལ་སོ་གཉིས་བགྲོད་དགོས་པའི་གནད་ཀྱིས་ས་བཅུ་
གསུམ་པའམ་བཅུ་གསུམ་ཕྱེད་འོག་མ་ཐོབ་པ་ལ། སྦས་པའི་རྩ་ལྔས་མཚོན་པའི་ཡུལ་ལྔ་
བགྲོད་དགོས་ཏེ། སྦོས་པའི་རྩ་ལྔའི་རླུང་སེམས་དབུ་མར་ཐིམ་པ་ལས། རང་ཉིད་འཁོར་
ཚོམ་བུ་གཅིག་དང་བཅས་འཚང་རྒྱ་བའི་ཕྱོགས་བཞི་དབུས་དང་ལྔའི་མཁའ་འགྲོ་རྣམས་
དབང་དུ་འདུ་བ་ཡིན་པའི་ཕྱིར་རོ། །སྐབས་འདིར་སྦས་པའི་ཡུལ་ལྔ་སྒྲུབ་པ་པོ་རང་ཉིད་ཉེ་
རྒྱུ་སྤྱོད་བཞིན་པའི་དབུས་དང་ཕྱོགས་བཞི་ལ་ངོས་འཛིན་པ་ཅིས་ཀྱང་འཐད་དེ། མངོན་
རྟོགས་ལྗོན་ཤིང་ལས། ཉེ་རྒྱུ་མངོན་དུ་བྱེད་པའི་གནས་ལ་ཕྱིའི་གནས་རྡོ་རྗེ་གདན། ནང་གི་
གནས་འོག་མིན། དོན་དམ་པའི་གནས་སྒྲུབ་པ་པོ་རང་ཉིད་གང་ན་འདུག་པའི་གནས་དེ་
ཡིན་པར་བཤད་པའི་ཕྱིར་རོ། །དེས་ཡུལ་སོ་བདུན་བགྲོད་པ་ལས་ས་རྣམས་ཐོབ་ཚུལ་
དཔལ་ལྡན་ས་སྐྱ་པའི་བཤད་པའི་སྲོལ་ལས་བྱོན་པ་དེ་སོང་།
གཉིས་པོ་རྩ་དབུ་མའི་མདུད་པ་གྲོལ་ཚུལ་གྱིས་སྒོ་ནས་ས་ལམ་བགྲོད་ཚུལ་ལ་
གཉིས། སྤྱིར་རྩ་དབུ་མའི་མདུད་པ་ཆགས་ཚུལ་དང༌། དེ་གྲོལ་བས་ས་ལམ་བགྲོད་ཚུལ་
དངོས་སོ། །དང་པོ་ནི། རྩ་དབུ་མ་ལ་རོ་རྐྱང་གཉིས་ཀྱིས་གཅེར་བའི་མདུད་པ་སོ་གཉིས་
གནས་པ་ཡིན་ཏེ། གསང་གནས་ཀྱི་བདེ་སྐྱོང་གི་འཁོར་ལོའི་ཐ་དད་ཀྱི་རྩ་དབུ་མ་ལ་མདུད་
པ་བཞི། ལྟེ་བ་སྤྲུལ་པའི་འཁོར་ལོའི་རྩ་དབུ་མ་ལ་མདུད་པ་དྲུག །སྙིང་ཁ་ཆོས་ཀྱི་འཁོར་
ལོའི་རྩ་དབུ་མ་ལ་མདུད་པ་དྲུག །མགྲིན་པ་ལོངས་སྤྱོད་ཀྱི་འཁོར་ལོའི་རྩ་དབུ་མ་ལ་མདུད་
པ་དྲུག །སྨིན་མཚམས་མཛོད་སྤུའི་འཁོར་ལོ་ལ་མདུད་པ་དྲུག །སྤྱི་བོ་བདེ་ཆེན་གྱི་འཁོར་
126



སྡོམ་པ་གསུམ་གྱི་དཀའ་འགྲེལ་ས་ལམ་དང་ཡུལ་ཆེན་གྱི་རྣམ་པར་བཞག་པ།
ལོ་ལ་མདུད་པ་བཞི་རྣམས་གནས་པས་སོ། །དེ་ལྟར་ཡང་རྒྱུད་ལས། སྲོག་གི་དབྱིག་པའི་
ནང་ན་གནས། །སུམ་ཅུ་རྩ་གཉིས་མདུད་དང་ལྡན། །ཕྲ་བའི་ཕྲ་བ་ཡང་དག་མཆོག །ཕྱི་
རོལ་མ་ཡིན་ནང་ན་ཡིན། །ཞེས་བཤད་དོ། །
གཉིས་པ་ལ། མདུད་པ་སོ་གཉིས་གྲོལ་བས་ས་བཅུ་གཉིས་མན་ཆད་བགྲོད་ནུས་ཏེ།
གསང་གནས་ལྟེ་སྙིང་གི་མདུད་པ་བཅུ་དྲུག་གྲོལ་བས། བུམ་དབང་ས་བཅུ་དྲུག་བགྲོད་དེ།
གྲུབ་མཐའ་བཞི་ལས་འཁོར་འདས་དབྱེར་མེད་ཀྱི་གྲུབ་མཐའ་སྙོགས། མགྲིན་སྨིན་གྱི་
མདུད་པ་བཅུ་གཉིས་གྲོལ་བོས་གོསང་དབང་ས་བཞི་བགྲོད་དེ་མ་འདྲེས་ལ་ཡོངས་སུ་
རྫོགས་པའི་གྲུབ་མཐའ་སྙོགས། སྤྱི་བོ་བདེ་ཆེན་གྱི་འཁོར་ལོའི་མདུད་པ་བཞི་གྲོལ་བས་
ཤེས་རབ་ཡེ་ཤེས་ས་གཉིས་བགྲོད་དེ། གྲུབ་མཐའ་གསུམ་པ་བདེ་སྟོང་རྒྱ་ཆུང་བའི་གྲུབ་
མཐའ་སྙོགས། དེས་ས་བཅུ་གཉིས་མན་ཆད་བགྲོད་ཟིན་ནས། བཅུ་གཉིས་པའི་རྟེན་དེ་ལ་
ཉེ་རྒྱུའི་ཉམས་ལེན་ལ་བརྟེན་ནས་དབང་བཞི་པ་ས་ཕྱེད་བགྲོད་དེ། གྲུབ་མཐའ་བཞི་པ་
བདེ་སྟོང་རྒྱ་ཆེ་བ་སྙོགས། དེས་ས་བཅུ་གསུམ་ཕྱེད་འོག་མ་དེར་སླེབ་པ་ཙམ་ཡིན་ལ། སླར་
ཡང་ཉེ་རྒྱུའི་ཉམས་ལེན་འཕྲོ་མཐུད་པས་བཅུ་གསུམ་ཕྱེད་གོང་མ་དེར་སླེབ་པ་དང་། འཁོར་
ཚོམ་བུ་གཅིག་དང་བཅས་འཚང་རྒྱས་ཟིན་པ་མཉམ་དུ་འབྱུང་བ་ཡིན་པའི་ཕྱིར་རོ། །དེ་ཡང་
གསུང་ངག་རྡོ་རྗེ་ཚིག་རྐང་ལས་ས་ཐོག་མཐའ་ལ་རེ་རེ་གསུམ་པ་བཅུས་བར་གྱི་རྩ་མདུད་
གྲོལ་བར་ལ་དོར་ཞེས། ས་དང་པོ་དང་། བཅུ་གཉིས་པོ་ལོ་མདུད་པ་རེ་རེ་གྲོལ་དགོས།
བར་གྱི་ས་བཅུ་ལ་མདུད་པ་གསུམ་གསུམ་གྲོལ་དགོས་པར་བཤད་པ་ལྟར་ཡིན་ཏེ། གསང་
གནས་འཁོར་ལོའི་མདུད་པ་དང་པོ་གྲོལ་བས། ས་དང་པོ་རབ་ཏུ་དགའ་བའམ། གནས་ཀྱི་
ས་ཐོབ། མདུད་པ་ཕྱི་མ་གསུམ་གྲོལ་བས། ས་གཉིས་པ་དྲི་མ་མེད་པའམ་ཉེ་བའི་གནས་
ཀྱི་ས་རྫོགས་པར་ཐོབ། ལྟེ་བའི་མདུད་པ་དང་པོ་གསུམ་གྲོལ་བས་ས་གསུམ་པ་འོད་བྱེད་
པའམ། ཞིང་གི་ས་རྫོགས་པར་ཐོབ། ཕྱི་མི་གསུམ་གྲོལ་བས་ས་བཞི་པ་འོད་འཕྲོ་བའམོ།
17



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ། ་་
ཉེ་བའི་ཞིང་གི་ས་རྫོགས་པར་ཐོབ། སྙིང་གི་མདུད་པ་དང་པོ་གསུམ་གྲོལ་བས་ས་ལྔ་པ་
སྦྱང་དཀའ་བའམ་ཚནྡྷོའི་ས་རྫོགས་པར་ཐོབ། ཕྱི་མ་གསུམ་གྲོལ་བས་ས་དྲུག་པ་མངོན་དུ་
གྱུར་པའམ། ཉེ་བའི་ཚནྡྷོའི་ས་ཐོབ་པས་བུམ་དབང་ས་དྲུག་རྫོགས་པར་ཐོབ་ཞེས་བྱ་སྟེ།
ས་དྲུག་པོ་དེ། གཙོ་བོར་བུམ་དབང་། ལམ་བསྐྱེད་རིམ་སོགས་ཀྱི་ལག་རྗེས་ཡིན་པས་བུམ་
དབང་ནི་ཉེར་ལེན་རྒྱུ་ལྟ་བུ་དང་། དབང་གཞན་གསུམ་པོ་ལྷན་ཅིག་བྱེད་པའི་རྐྱེན་ལྟ་བུ་
ཡིན་པའི་ཕྱིར་རོ། །དེ་བཞིན་དུ་མགྲིན་པའི་མདུད་པ་དང་པོ་གསུམ་གྲོལ་བས་ས་བདུན་པ་
རིང་དུ་སོང་བའམ། འདུ་བའི་ས་རྫོགས་པར་ཐོབ། ཕྱི་མ་གསུམ་གྲོལ་བས་ས་བརྒྱད་པ་མི་
གཡོ་བའམ། ཉེ་བའི་འདུ་བའི་ས་རྫོགས་པར་ཐོབ། སྨིན་མཚམས་མདུད་པ་དང་པོ་གསུམ་
གྲོལ་བས་ས་དགུ་པ་ལེགས་པའི་བློ་གྲོས་སམ། དུར་ཁྲོད་ཀྱི་ས་རྫོགས་པར་ཐོབ། ཕྱི་མ་
གསུམ་གྲོལ་བས་ས་བཅུ་པ་ཆོས་ཀྱི་སྤྲིན་ནམ། ཉེ་བའི་དུར་ཁྲོད་ཀྱི་ས་རྫོགས་པར་ཐོབ་
པས། དེ་བཞི་ལ་གསང་དབང་ས་བཞི་ཞེས་བྱ་སྟེ། གཙོ་བོར་གསང་དབང་གི་ཉེར་ལེན་དང་།
དབང་གཞན་གསུམ་གྱིས་ལྷན་ཅིག་བྱེད་རྐྱེན་བྱས་པའི་ལག་རྗེས་ལྟ་བུ་ཡིན་པས་སོ། །
དེས་ན་སྤྱི་བོའི་མདུད་པ་དང་པོ་གསུམ་གྲོལ་བས། ས་བཅུ་གཅིག་པ་དཔེ་མེད་པའི་ས་
རྫོགས་པར་ཐོབ། མདུད་པ་ཕྱི་མ་གཅིག་གྲོལ་བས། ས་བཅུ་གཉིས་པ་ཡེ་ཤེས་ཆེན་པོའི་ས་
ཐོབ་པས། དེ་གཉིས་ལ་ཤེར་དབང་ས་གཉིས་ཞེས་ཀྱང་བྱ་སྟེ། དབང་དེས་ཉེར་ལེན་དང་།
གཞན་གསུམ་གྱིས་ལྷན་ཅིག་བྱེད་རྐྱེན་བྱས་པའི་ས་ཡིན་པའི་ཕྱིར་རོ། །དེས་ན་དེ་མན་ཆད་
ལ་རྩ་དབུ་མའི་མདུད་པ་སོ་གཉིས་གྲོལ་བས། མཐོང་ལམ་ས་དང་པོ་ནས་སྒོམ་ལམ་ས་
བཅུ་གཅིག་སྟེ་ས་བཅུ་གཉིས་པོ་དེ་ཐོབ། ས་རེ་རེ་ལས། འཕོ་བ་རེ་རེའི་རླུང་དགུ་བརྒྱ་པ་
ཕྲག་གཉིས་ཏེ་སྟོང་བརྒྱད་བརྒྱ་པ་རེ་འགགས་པས། ལས་རླུང་ཉི་ཁྲི་ཆིག་སྟོང་དྲུག་བརྒྱ་
ཡང་འགགས། ས་རེ་རེ་ལ་ལས་རླུང་ཕྱི་ནང་སོར་རེ་རེ་འགགས་པས། ལས་རླུང་གི་ཚད་
སོར་བཅུ་གཉིས་པོ་དེ་ཡང་འགགས། རྟེན་འབྲེལ་བཅུ་གཉིས་དང་སྤང་བྱ་རྣམ་རྟོག་བཅུ་
128



་ ་ སྡོམ་པ་གསུམ་གྱི་དཀའ་འགྲེལ་ས་ལམ་དང་ཡུལ་ཆེན་གྱི་རྣམ་པར་བཞག་པ།
གཉིས་ཀྱང་འག།གས་ཤིང་། ཕྱི་ནང་གི་ཡུལ་སོ་གཉིས་ཀྱང་བགྲོད། མས་བསྟན་པའི་དགའ་
བ་བཅུ་དྲུག་ཀྱང་རྫོགས་པ་ཡིན་མོད། ད་དུང་ཐམས་ཅད་མཁྱེན་པའི་ས་མཚན་ཉིད་པ་
མངོན་དུ་བྱས་པ་ནི་མ་ཡིན་ཏེ། སྦས་པའི་ཡུལ་ལྔ་མ་བགྲོད་པས། དེ་བགྲོད་བྱེད་ཀྱི་ཐབས་
ལ་བསླབ་དགོས་པའི་ཕྱིར་རོ། །ས་བཅུ་གཉིས་པོ་དེའི། ས་བཅུ་ལ་ཕ་རོལ་ཏུ་ཕྱིན་པ་དང་
སྒོ་བསྟུན་ནས་རབ་ཏུ་དགའ་བ་སོགས་ཀྱི་མིང་བཏགས་པ་ནི་འབྲས་བུའི་སྒོ་ནས་ཡིན་ལ།
བླ་མེད་ཐུན་མོང་མ་ཡིན་པས་གནས་དང་ཉེ་བའི་གནས་སོགས་ཀྱི་མིང་བཏགས་པ་ནི་རྒྱུའི་
སྒོ་ནས་བཏགས་ཤིང་། སློབ་ལམ་ས་བཅུ་གཅིག་པ་དང་བཅུ་གཉིས་པ་གཉིས་ནི་ཕ་རོལ་ཏུ་
ཕྱིན་པ་ལ་མ་གྲགས་པས། ཐུན་མོང་མ་ཡིན་པའི་མིང་། དཔེ་མེད་པའི་ས་དང་། དཔེ་མེད་
ཡེ་ཤེས་ཆེན་པོའི་ས་ཞེས་བཤད་པ་ཡིན་ཏེ། སཾ་པུ་ཊ་ལས། གནས་ནི་རབ་ཏུ་དགའ་
བའི་ས། །དེ་བཞིན་ཉེ་གནས་དྲི་མ་མེད། །ཞིང་ནི་འོད་བྱེད་ཤེས་བྱ་སྟེ། །ཉེ་བའི་ཞིང་ནི་
འོད་འཕྲོ་ཅན། །ཚནོ་མངོན་དུ་གྱུར་པ་སྟེ། །ཉེ་བའི་ཚནྡྷོ་སྦྱང་དཀའ་བ། །འདུ་བ་རིང་དུ་
སོང་བ་སྟེ། །ཉེ་བའི་འདུ་བ་མི་གཡོ་བ། །དུར་ཁྲོད་ལེགས་པའི་བློ་གྲོས་ཏེ། །ཉེ་བའི་དུར་
ཁྲོད་ཆོས་ཀྱི་སྤྲིན། །ཕ་རོལ་ཕྱིན་བཅུའི་ས་རྣམས་ལ། །རྣལ་འབྱོར་མ་ཡི་ཀླ་ཀློའི་སྐད། །
པུ་ལ་སོགས་པ་ཅི་གསུངས་པ། །ཕྱི་དང་ནང་དུ་ཡང་དག་བསམ། །ཞེས་དང་། ཀྱེ་རྡོར་རྒྱུད་
རྒྱས་པ་ལས། འཐུང་སྤྱོད་དཔེ་མེད་ཡེ་ཤེས་ཏེ། །ཉེ་བའི་འཐུང་སྤྱོད་ཡེ་ཤེས་ཆེ། །ཞེས་ས་
བཅུ་གཅིག་པ་དང་བཅུ་གཉིས་པ་གཉིས་ཀྱི་མིང་དོན་བཤད་པ་དང་། དགོངས་པ་ལུང་སྟོན་
ལས་ཀྱང་། འཇིག་རྟེན་དང་ནི་འཕགས་པའི་ཆོས། །སྔ་མ་ཀུན་གྱིས་བསྐྲུན་མེད་ཅིང་། །དེ་
ཕྱིར་ཀུན་ཏུ་འོད་བྱེད་པ། །དཔེ་མེད་ཡེ་ཤེས་ཞེས་སུ་བཤད། །ཐུབ་པའི་སྤྱོད་ཡུལ་མ་
གཏོགས་པ། །རྒྱལ་སྲས་ཀུན་གྱི་ས་ལས་རྒལ། །ཤེས་བྱ་ཀུན་ལ་འཇུག་ཆོས་ཅན། །ས་དེ་
ཡེ་ཤེས་ཆེན་པོར་འདོད། །ཅེས་ཀྱང་བཤད་པའི་ཕྱིར་རོ། །
གཉིས་པ་དགའ་བ་བཅུ་དྲུག་གི་འཆར་ཚུལ་གྱི་སྒོ་ནས་ས་ལམ་བགྲོད་ཚུལ་ལ།
129



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ལུགས་འདི་ལ་ཡས་འབབ་ཀྱི་དགའ་བ་བཅུ་དྲུག །མས་བརྟན་གྱི་དགའ་བ་བཅུ་དྲུག་
འཆར་དགོས་པ་ལས། ཡས་འབབ་ཀྱི་དགའ་བ་བཅུ་དྲུག་པ་ལྷན་སྐྱེས་ཀྱི་ལྷན་སྐྱེས་སམ།
མས་བརྟན་གྱི་དགའ་བ་བཅུ་དྲུག་གི་དང་པོ་དགའ་བའི་དགའ་བ་ནས་ས་དང་པོ་སྐྱེས་པའི་
མགོ་ཚུགས་པ་ཡིན་པས། མས་བརྟན་གྱི་དགའ་བའི་དགའ་བ། དགའ་བའི་མཆོག་དགའ།
དགའ་བའི་དགའ་བྲལ་གསུམ་གྱི་ཚེ། ས་དང་པོའི་སྐབས་ཡིན་ལ། མས་བརྟན་གྱི་ལྷན་
སྐྱེས་ཀྱི་མཆོག་དགའ་ལྷན་སྐྱེས་ཀྱི་དགའ་བྲལ། ལྷན་སྐྱེས་ཀྱི་ལྷན་སྐྱེས་གསུམ་ཤར་བའི་
སྐབས་དེར་ས་བཅུ་གཉིས་པར་སླེབ་ཟིན་པས། བར་གྱི་ས་བཅུ་ལ་དགའ་བ་རེ་རེ་འཆར་བ་
ཡིན་ཏེ། རྡོ་རྗེའི་རྩེར་ལྷན་ཅིག་སྐྱེས་པའི་སར། ཐིག་ལེ་གནས་པ་ལྟར་ལུས་བདེ་བས་མྱོས་
ཤིང་བརྒྱལ། ཞེས་པའི་རྣམ་འགྲེལ་ཕལ་ཆེ་བ་ལས། ས་དང་པོ་ལ་དགའ་བ་གསུམ་སྦྱར་
བའི་གནོད་ཀྱིས། མཁས་པ་དགེ་བཟང་བའི་གཞུང་བཤད་ལས། ས་ཐོག་མཐའ་ལ་དགའ་
བ་གསུམ་གསུམ་དང་། བར་ས་བརྒྱད་ལ་དགའ་བ་རེ་རེ་འཆར། ཞེས་གསལ་བར་བཤད་
འདུག་པའི་ཕྱིར་རོ། །དེས་ན་རྡོ་རྗེ་ལུས་ལ་འཁོར་ལོ་དྲུག་གནས་པའི་ལྟེ་གསང་གཉིས་
འཁོར་ལོ་གཅིག་དང་། དཔྲལ་སྤྱི་གཉིས་འཁོར་ལོ་གཅིག་ཏུ་རྩིས་པའི་འཁོར་ལོ་དང་པོ་ལ་
མས་བརྟན་གྱི་དགའ་བ་བཞིར་ཤར་སྟེ། ཁམས་དྭངས་མ་བརྟན། གཉིས་པ་ལ་མཆོག་
དགའི་བཞི་དང་། གསུམ་པ་ལ་དགའ་བྲལ་གྱི་བཞི་དང་། བཞི་པ་ལ་ལྷན་སྐྱེས་ཀྱི་དགའ་
བ་བཞི་ཤར་ཏེ་འཁོར་ལོ་དེ་དག་གིས་ལས་རླུང་དག་ནས་ཁམས་དྭངས་མིས་གང་ཞིག་
བརྟན་པར་བྱས་པ་ཡིན་མོད། གནད་འདི་ཁོང་དུ་མ་ཆུད་ཅིང་། ས་བཅུ་གཉིས་དང་དགའ་
བ་བཅུ་དྲུག་སྦྱོར་མ་ཤེས་པའི་བབ་ཅོལ་གྱིས། དགའ་བ་བཅུ་དྲུག་ཡོད་པས་ས་ཡང་བཅུ་
དྲུག་ཡོད་ཅེས། མགྲིན་པ་འདེགས་པ་དེ་འདྲ་མ་མཛད་ཅིག །ཅེས་གདམས་སོ། །
གཉིས་པ་ལམ་ལྔ་དང་བྱང་ཕྱོགས་ཀྱི་བགྲོད་ཚུལ་ལ་གཉིས། ལམ་ལྔའི་བགྲོད་ཚུལ་
དང༌། བྱང་ཕྱོགས་སོ་བདུན་གྱི་བགྲོད་ཚུལ་ལོ། །དང་པོ་ལའང་། རྒྱུད་དང་མན་ངག་གི་
3}



སྡོམ་པ་གསུམ་གྱི་དཀའ་འགྲེལ་ས་ལམ་དང་ཡུལ་ཆེན་གྱི་རྣམ་པར་བཞག་པ།
ལུགས་གཉིས་ལས། དང་པོ་རྒྱུད་ལུགས་ནི། དྲོད་ཆུང་ངུ་ཚོགས་ལམ། འབྲིང་པོ་སྦྱོར་ལམ།
དྲོད་ཆེན་པོ་མཐོང་ལམ། དེ་ནས་ས་གཉིས་པ་ནས་བཅུ་གཉིས་པའི་བར་སྒོམ་ལམ། ས་
བཅུ་གསུམ་པ་ལ་མཐར་ཕྱིན་ལམ་ཞེས་བཞེད་པ་ཡིན་ཏེ། བདག་མེད་བསྟོད་འགྲེལ་ལས།
རིམ་པ་གཉིས་བསྒོམས་པ་ལས་དྲོད་ཆུང་ངུ་སྐྱེ་ལ། དེ་ནས་ཀུན་འདར་གསང་སྟེ་སྤྱོད་དོ། །
དེ་ནས་དྲོད་འབྲིང་པོ་སྐྱེ་ལ། དེར་ཀུན་འདར་འཇིག་རྟེན་པའི་མངོན་དུ་སྤྱོད་དོ། །དེ་གཉིས་
ནི་ཕ་རོལ་ཏུ་ཕྱིན་པ་དང་བསྟུན་ནས་ཚོགས་སྦྱོར་གཉིས་སོ། །དེ་ནས་དྲོད་ཆེན་པོ་མཐོང་
ལམ་གྱི་ཡེ་ཤེས་སྐྱེས་ནས་ཀུན་ཏུ་བཟང་པོའི་སྤྱོད་པ་སྤྱོད་དོ། །ཞེས་དང་། མངོན་རྟོགས་
ལྗོན་ཤིང་ལས་ཀྱང་དེས་དྲོད་ཆེན་པོ་ཐོབ་ཏེ། ཟག་པ་མེད་པའི་ཡེ་ཤེས་འཇིག་རྟེན་ལས་
འདས་པའི་གྲུབ་མཐའ་སྙོགས་ནས། ལུང་བསྟན་པའི་ཕྱག་རྒྱ་བྱུང་བ་དང་ཀུན་ཏུ་བཟང་
པོའི་སྤྱོད་པ་འཇིག་རྟེན་པའི་མངོན་དུ་སྤྱོད་དོ། །ཞེས་བཤད་པས་སོ། །
གཉིས་པ་མན་ངག་ལུགས་ལ། ཕ་རོལ་ཏུ་ཕྱིན་པ་དང་སྒོ་བསྟུན་ནས་ལམ་ལྔའི་
འཇོག་མཚམས་འདི་ལྟར་བཞེད་དེ། འཇིག་རྟེན་པའི་ལམ་ཁམས་འདུས་པ་གསུམ་གྱི་
སྐབས་སུ་ཚོགས་སྦྱོར་གཉིས་འདྲེ་ཞིང་སྐྱེ་བ་ཡིན་ལ། འདས་ལམ་ས་དང་པོ་མཐོང་ལམ།
དེ་ནས་ས་བཅུ་གཉིས་པའི་བར་སྒོམ་ལམ། བཅུ་གསུམ་ཕྱེད་འོག་མ་ལ་མཐར་ཕྱིན་ལམ་དུ་
བཞག་ནས། དེ་མན་ཆད་ལ་ཕ་རོལ་ཏུ་ཕྱིན་པ་དང་སྒོ་བསྟུན་པའི་ལམ་ལྔ་རྫོགས་ནས།
བཅུ་གསུམ་ཕྱེད་གོང་མ་ལ་བཅུ་གསུམ་རྡོ་རྗེ་འཛིན་པའི་ས་ཞེས་འཇོག་པ་ཡིན་ཏེ། སྡོམ་
གསུམ་རབ་དབྱེར། ནང་གི་ས་ལམ་ཀུན་བགྲོད་ནས། །རྡོ་རྗེ་འཛིན་པའི་ས་དགེ་བ། །བཅུ་
གསུམ་པ་ནི་ཐོབ་པར་འགྱུར། །ཞེས་པའི་རང་མཆན་དུ། ས་བཅུ་གཉིས་དང་ལམ་ལྔ་ཀུན་
བགྲོད་ནས་ས་བཅུ་གསུམ་པ་རྡོ་རྗེ་འཛིན་པའི་ས་ཐོབ་པར་འགྱུར་ཞེས། བཅུ་གསུམ་ཕྱེད་
འོག་མ་ལ་མཐར་ཕྱིན་ལམ་དུ་བཞག་པ་དང་། གཞུང་བཤད་གཉག་མ་ལས་ཀྱང་། ཕྱེད་
འོག་མའི་སྐབས་ཀྱི་མཐར་ཕྱིན་གྱི་ལམ་ནས་མཐར་ཐུག་རྟེན་འབྲེལ་གྱི་མཐར་ཐུག་ཡིད་
131



་་རྟེན ༡། །
གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
འདག་པར་བྱེད་པ་ཞེས་པ་རྡོ་རྗེ་ཚིག་རྐང་གི་རྣམ་འགྲེལ་དུ། ནང་རྟེན་འབྲེལ་ནི་འགྲོས་
བཞི་ཐིམ་པའི་དབང་ཉིད་དོ། །ཉེ་བའི་རྒྱུ་དེ་ཉིད་ལས་ལུང་སྒོ་བསྟུན་ནས་ལམ་ལྔ་ལས་
མཐར་ཕྱིན་གྱི་ལམ་ནས་ཞེས་བྱ་བ་དང་། རྟེན་འབྲེལ་ལྔ་ལས་མཐར་ཐུག་གི་རྟེན་འབྲེལ།
སྤང་བྱ་ལས་ཀྱང་། ཤེས་བྱའི་སྒྲིབ་པ་མཐར་ཐུག་འདག་པར་ཤེས་པར་བྱའོ། །ཞེས་དང་།
ཡང་དེ་ཉིད་ལས། རེ་ཞིག་དེ་དག་གིས་ནི་འཇིག་རྟེན་དང་འཇིག་རྟེན་ལས་འདས་པའི་ལམ་
གཉིས་ལ་ལུང་སྒོ་བསྟུན་ཏེ། ལམ་ལྟར་ན་ལྔ། བྱང་ཆུབ་ཀྱི་ཕྱོགས་ལྟར་ན་སུམ་ཅུ་རྩ་བདུན།
ས་ལྟར་ན་ཕྱེད་དང་བཅུ་གསུམ་གྱི་ལམ་མ་ལུས་པར་བསྟན་ཏོ། །
ད་ནི་ལམ་དེ་བསྒྲུབ་པའི་འབྲས་བུ་བསྟན་པ་ལས་ཞེས་སོགས་བཤད་པའི་སྙིང་པོ་
བསྡུས་ན། བཅུ་གསུམ་ཕྱེད་འོག་མ་འདི་ནི་དབང་བཞི་པ་ས་ཕྱེད་ཞེས་པ་དེ་ཡིན་ལ། ཕྱེད་
པོ་འདི་ལ་འབྲས་དུས་ཀྱི་དབང༌། འགྲོས་བཞི་ཐིམ་བྱེད་ཀྱི་དབང་། ཉེ་རྒྱུའི་དབང་། མཐར་
ཐུག་གི་རྟེན་འབྲེལ་མཐར་ཕྱིན་གྱི་ལམ། མཐར་ཐུག་གི་སྒྲིབ་པ་འདག་བྱེད་ཀྱི་གཉེན་པོ་
ཞེས་མཚན་གྱི་རྣམ་གྲངས་དུ་མས་བསྟན་ཏེ། དེ་མན་ཆད་ལ་ལམ་ལྔ་བྱང་ཕྱོགས་སོ་བདུན།
རྟེན་འབྲེལ་ལྔ། ས་ཕྱེད་དང་བཅུ་གསུམ། རྒྱུ་ལམ་འབྲས་བུའི་དབང་རྣམས་རྫོགས་པ་ཡིན་
ཀྱང་། བཅུ་གསུམ་ཕྱེད་གོང་མའམ། བཅུ་གསུམ་རྡོ་རྗེ་འཛིན་པའི་ས་ཞེས་གྲགས་པ། སྐུ་
ལྔ་ཡེ་ཤེས་ལྔ་ལྡན་གྱི་འབྲས་བུ་དེར་ཅུང་མ་སླེབ་པས། འབྲས་བུ་མཆོག་དེ་ནི། ས་ཕྱེད་པོ་
འདིའི་གཙོ་བོའི་བྱེད་ལས་ལས་ཐོབ་དགོས་རྒྱུ་ཡིན་པས། ལམ་ལྔ་ས་ཕྱེད་དང་བཅུ་གསུམ་
སོགས་ནི་ལམ་འབྲས་གཉིས་ཀྱི་ཟླས་ཕྱེ་བའི་ལམ་ཡིན་ལ། བཅུ་གསུམ་རྡོ་རྗེ་འཛིན་པའི་ས་
ནི་འབྲས་བུ་ཡིན་ནོ་ཞེས་སྐལ་བ་དང་ལྡན་པ་དག་ལ་སྙིང་གི་བདུད་རྩིར་སྦྱིན་པ་ཡིན་པས།
ལམ་བཟང་འདི་ལ་ཡིད་ཆེས་པའི་མཚན་མ་དང་ལྡན་པས་བསྟན་པའི་སྙིང་པོ་རྒྱས་པར་
གྱུར་ཅིག །ཅེས་སྨོན་པ་འཚལ་ལོ། །འོ་ན་ཚོགས་སྦྱོར་གཉིས་འདྲེ་ཞིང་སྐྱེ་ཚུལ་ཇི་ལྟར་
སྙམ་ན། སྐལ་བ་བཟང་པོ་དག་ལ་བཤད་པར་བྱ་སྟེ། སྤྱིར་མན་ངག་འདི་པའི་ལུགས་ཀྱིས།



སྡོམ་པ་གསུམ་གྱི་དཀའ་འགྲེལ་ས་ལམ་དང་ཡུལ་ཆེན་གྱི་རྣམ་པར་བཞག་པ།
དབང་བཞིའི་ལམ་བསྐྱེད་རིམ་སོགས་བཞི་ནི། ཏིང་ངེ་འཛིན་སྐྱེ་བའི་རྒྱུ་ཚོགས་པས་ཚོགས་
ལམ། ལམ་དེ་ལ་བརྟེན་ནས་སྐྱེས་པའི་བུམ་དབང་གི་ལྟ་བ་ངོ་བོ་ཉིད་གསུམ་སོགས་ལྟ་
བའི་ཉམས་ལེན་རྣམས་སྦྱོར་ལམ་ཞེས་འཇོག་ཅིང་། ཚོགས་ལམ་དེ་ལ་དབྱེ་ན། ཕྱི་
དབྱིབས་ཀྱི་ཚོགས་ལམ། ནང་སྔགས་ཀྱི་ཚོགས་ལམ། གསང་བ་དབང་གི་ཚོགས་ལམ།
མཐར་ཐུག་དེ་ཁོ་ན་ཉིད་ཀྱི་ཚོགས་ལམ་དང་བཞི་ཡོད་པའི་དང་པོ་ནི། བསྐྱེད་རིམ་གྱི་ལམ།
གཉིས་པ་ནི་ལྟེ་བར་རླུང་སེམས་འཚོག་པར་བྱེད་པ་གསང་དབང་གི་ལམ་གཏུམ་མོ་ཙཎྜ་ལི།
དེ་གཉིས་ཁམས་འདུས་པ་དང་པོ་ལ་གཙོ་ཆེ། གསུམ་པ་ནི། ཡུམ་གྱི་གསང་བའི་གནས་སུ་
རླུང་སེམས་འཚོག་པའི་རྒྱུ་ཤེར་དབང་གི་ལམ་དཀྱིལ་འཁོར་འཁོར་ལོ་སྟེ། ཁམས་འདུས་
པ་བར་པ་ལ་གཙོ་བོ་ཆེ། བཞི་པ་ནི། རྟེན་པདྨ་ཅན་མའི་བྷ་གར་རླུང་སེམས་འཚོག་པར་
བྱེད་པ་དབང་བཞི་པའི་ལམ་རྡོ་རྗེ་རྦ་རླབས་ཏེ། ཁམས་འདུས་པ་ཐ་མ་ལ་གཙོ་ཆེ། དེས་ན་
ཁམས་འདུས་པ་གསུམ་གྱི་ཚོགས་ལམ་གསུམ་ལ་ཚོགས་ལམ་ཆུང་འབྲིང་ཆེ་གསུམ་དང་།
འདུས་པ་གསུམ་གྱི་ཉམས་གསུམ་ལ་དྲོད་ཆུང་འབྲིང་ཆེ་གསུམ་དུ་འཇོག་པས་དྲོད་ཆེན་པོ་ལ་
མཐོང་ལམ་དུ་མི་འཇོག་པ་ནི། རྒྱུད་དང་མན་ངག་གི་བཤད་པའི་སྲོལ་ཐ་དད་པ་ཙམ་མོ། །
འདི་ནི་རགས་པ་ཙམ་ཡིན་ལ་ཞིབ་པར་འཕགས་པ་རིན་པོ་ཆེའི་ཚོགས་སྦྱོར་མངོན་རྟོགས་
ལྟར་བཤད་ན། བླ་མེད་ཐེག་པའི་ས་ལམ་རྣམས་རྡོ་རྗེའི་ལུས་ཀྱི་བྱེད་པ་ལས་བགྲོད་དགོས་
པའི་གནད་ཀྱིས། རྩ་དབུ་མའི་མདུད་པ་དང་པོ་གྲོལ་ནས། ས་དང་པོ་ཡན་ཆད་བགྲོད་པ་
ཡིན་ལ། རྩ་དབུ་མའི་མས་སྣར་མདུད་པ་མེད་པ་སོར་བཞི་ཕྱི་ནས་རོ་རྐྱང་གཉིས་ཀྱིས་
གཅེར་བ་རོ་གཅིག་པ་ལྟ་བུ་ཞིག་ཡོད་པ་དེའི་ཕྱི་རོལ་ནས་འོག་ཏུ་རླུང་སེམས་འདུ་འགྲོ་
བྱས་པ་ལ་སྦྱོར་ལམ། དྲོད་རྩེ་གཉིས། ནང་ལོགས་ནས་གྱེན་དུ་འདུ་འགྲོ་བྱས་པ་ལས་
བཟོད་མཆོག་གཉིས་སྐྱེ་བ་ཡིན་ཏེ། དེ་ཡང་ཁམས་འདུས་པ་ཐ་མར་ལུང་བསྟན་པའི་ཕྱག་
རྒྱ་པདྨ་ཅན་དང་མཉམ་པར་སྦྱར་བ་ལས། ལྟེ་བའི་འཁོར་ལོ་རླུང་སེམས་ཕབ། དབུ་མའི་
133



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།།
མས་སྣ་ཕྱི་ཤུན་ནར་སོར་ཕྱེད་ཐུར་དུ་བསྐྱོད་པས་དྲོད་ཆུང་ངུ་ཡང་སོར་ཕྱེད་བསྐྱོད་པས་དྲོད་
འབྲིང་། ཡོང་སོར་ཕྱེད་བསྐྱོད་པས་དྲོད་ཆེན་པོའི་ཆུང་ངུ་། ཡང་ཕྱེད་བསྐྱོད་པས་ཆེན་པོའི་
ཆེན་པོ་སྐྱེ། སྤང་བྱ་མཐོང་སྤང་ཉོན་མོངས་བཟུང་རྟོག་ཆེན་པོའི་ཆེན་པོ། ཆེན་པོའི་ཆུང་དུ་
ཉོན་མོངས་བཟུང་རྟོག་འབྲིང་པོ། ཉོན་མོངས་བཟུང་རྟོག་ཆུང་ངུ་སྟེ་བཞི་མངོན་འགྱུར་
འགག །ཡས་འབབ་ཀྱི་དགའ་བ་བཅུ་དྲུག་ལས་དགའ་བའི་དགའ་བ་སོགས་བཞི་འཆར།
དེ་ནས་ཡང་སོར་ཕྱེད་པ་བཞི་ཐུར་དུ་བསྐྱོད་པས། སྦྱོར་ལམ་རྩེ་མོ་བཞི་གོང་བཞིན་སྐྱེས།
མཐོང་སྤང་རྣམ་བྱང་བཟུང་རྟོག་བཞི་གོང་བཞིན་འགག །ཡས་འབབ་མཆོག་དགའི་དགའ་
བ་བཞི་སྔ་མ་བཞིན་འཆར། དེ་ནས་ནང་ལོགས་ནས་སོར་ཕྱེད་པ་བཞི་གྱེན་དུ་བསྐྱོད། སྦྱོར་
ལམ་རྩེ་མོ་བཞི་བསྐྱེད། མཐོང་སྤང་རྫས་འཛིན་རྟོག་པ་བཞི་འགག །དགའ་བྲལ་གྱི་དགའ་
བ་བཞི་འཆར། ཡང་སོར་ཕྱེད་པ་བཞི་གྱེན་དུ་བསྐྱོད། ཆོས་མཆོག་བཞི་བསྐྱེད། མཐོང་
སྤང་རྟག་འཛིན་རྟོག་པ་བཞི་འགག །ལྷན་སྐྱེས་ཀྱི་དགའ་བ་དང་པོ་གསུམ་འཆར། རྩ་རོ་
རྐྱང་གི་མས་སྣ་གཉིས་དབུ་མའི་མས་སྣར་ཆུད་དེ། རྩ་མདུད་དང་པོ་གྲོལ་ལ་ཁད། ལུས་
ངག་ཡིད་རྡོ་རྗེའི་དཀྱིལ་ཀྲུང་འཆའ། ཞེས་པ་དེར་སླེབ། དེ་ནས་མདུད་པ་དང་པོ་གྲོལ་བ་
དང་ཡོས་འབབ་ཀྱི་དགའ་བ་བཅུ་དྲུག་པ། མོས་བརྟན་གྱི་དགའ་བ་དང་པོ། མཐོང་ལམ་ས་
དང་པོ་རྣམས་དུས་གཅིག་ཉིད་ལ་འཆར་བ་ཡིན་པའི་ཕྱིར་རོ། །དེས་ན་ཁམས་འདུས་པ་
དང་པོ་གཉིས་ཀྱི་སྐབས་སུ་ཡང་སྦྱོར་ལམ་དྲོད་ཀྱི་རྟོགས་པ་སྐྱེ་མོད། འདིར་ཁམས་འདུས་
པ་ཐ་མའི་སྐབས་སུ་དྲོད་སོགས་བཞི་སྐྱེ་ཚུལ་སྦྱར་བ་ནི། རྟེན་པདྨ་ཅན་མའི་རྟེན་ལ་ཡང་
དག་སྤོང་བཞིའི་ཚོགས་ལམ་ཆེན་པོ་ལ་བརྟེན་ནས་དྲོད་སོགས་ཁྱད་པར་བའི་རྟོགས་པ་སྐྱེ་
ཚུལ་བྱེ་བྲག་བ་ཞིག་སྦྱར་བ་ཡིན་ལ་རྩེ་མོ་སོགས་གསུམ་ནི་འདུས་པ་ཐ་མའི་སྐབས་འདིར་
མི་རྟོགས། དེ་ཡན་ཆད་དུ་སྐྱེ་བའི་བཤད་པ་མེད་པ་དེ་ཡང་རྣམ་དཔྱོད་ཀྱི་འདབ་མར་
ཆགས་པ་གཅེས་སོ། །



སྡོམ་པ་གསུམ་གྱི་དཀའ་འགྲེལ་ས་ལམ་དང་ཡུལ་ཆེན་གྱི་རྣམ་པར་བཞག་པ།
དེ་ནས་འདས་ལམ་བགྲོད་ཚུལ་ལ། རྡོ་རྗེའི་ལུས་ལ་འཁོར་ལོ་དྲུག་གནས་པའི་
འཁོར་ལོ་རེ་རེ་ལས་ས་གཉིས་གཉིས་བགྲོད་པས། སྤང་བྱ་སྒོམ་སྤང་རྣམ་རྟོག་ཆེ་འབྲིང་
གསུམ་བཅུ་གཉིས་སྤོང་། རྒ་ཤི་སོགས་རྟེན་འབྲེལ་བཅུ་གཉིས་ལུགས་ལྡོག་ཏུ་འགག །ཕྱི་
ནང་དེ་ཁོ་ན་ཉིད་ཀྱི་རྟགས་གསུམ་གསུམ་འཆར་བ་ཡིན་ཏེ། དཔེར་ན་ས་དང་པོ་ལྟ་བུ་ལ་
སྦྱར་ན། དབུ་མའི་མདུད་པ་དང་པོ་གྲོལ། ས་དང་པོ་ཐོབ། པུ་ལི་ར་མ་ལ་སོགས་ཡུལ་བཞི་
དབུ་མར་གྲོང་སྟོང་། སྤང་བྱ་རྣམ་རྟོག་ཆེ་འབྲིང་ཆུང་གསུམ་ཆུང་ངུའི་ཆུང་ངུ་བཞི་ལ་གསུམ་
གསུམ་དུ་ཕྱེ་བའི་ཆེན་པོའི་ཆེན་པོ་འགགས། ཕྱི་རྟགས་ཐིག་ལེ་ལ་ཤར་ཏེ་གསང་གནས་
འཁོར་ལོའི་ཕྱེད་ཁམས་དྭངས་མས་བརྟེན། ནང་རྟགས་རླུང་ལ་ཤར་ཏེ་འཕོ་བ་གཅིག་ལས་
རླུང་སྟོང་བརྒྱད་བརྒྱ་པ་ཞིག་འགགས། དེ་ཁོ་ན་ཉིད་ཀྱི་རྟགས་སེམས་ལ་ཤར་སྟེ་རྩ་བྱང་
ཆུབ་ཀྱི་ཡན་ལག་བདུན་ཞེས་པ། རྩ་འཁོར་ལོ་བཞི་དང་གཙོ་མོ་གསུམ་སྟེ་བདུན་མངོན་
སུམ་དུ་མཐོང་བ་སོགས་འབྱུང་བས་སོ། །དེ ས་ལྷག་མ་ཡང་མཚོན་ནུས་ཏེ་མང་བས་
འཇིགས་སོ། །བར་གྱི་ས་བརྒྱད་ལ་ཞིབ་ཏུ་དཔྱད་ན་སྦྱོར་བ་མགོ་རྩོམ་པ་ལ་མདུད་པ་
གཅིག་གྲོལ། དངོས་གཞི་ལོངས་སྤྱོད་པ་ལ་གཅིག་གྲོལ། རྗེས་ཐིམ་པ་ལ་མདུད་པ་གཅིག་
གྲོལ་ཞེས་འབྱུང་བས། མདུད་པ་གསུམ་གསུམ་གྱི་དང་པོ་གྲོལ་ཚེ་ས་དེ་ཐོབ་པའི་མགོ་ཙམ།
གཉིས་པའི་ཚེ་ས་དེ་ཐོབ། གསུམ་པའི་ཚེ་ས་དེས་༼གྲོལ༽ ། བྱེ་བྲག་ཏུ་བྱང་ཆུབ་ཀྱི་ཕྱོགས་
ལ་སོགས་པ་འདི་རྣམས་རྡོ་རྗེ་ཐེག་པའི་བསྟན་བཅོས་ལས་སྦྱོར་བའི་ལུགས་ལྔ་ཡོད་དེ། རྒྱུ་
རྒྱུད་སྦྱང་གཞི་རྩ་ལ་སོགས་པར་སྦྱོར་བ་དང༌། ལམ་བསྐྱེད་རིམ་ལྷ་རྟེན་དང་བརྟེན་པ་ལ་
སྦྱོར་བ་དང་། སོ་སོ་སྐྱེ་བོ་ལམ་དུ་ཞུགས་པ་ནས་བཟུང་སྟེ་ལམ་ལྔར་ཕྱེ་ནས་སོ་སོ་ལ་སྦྱོར་
བ་དང་། བདེན་པ་མཐོང་བ་ནས་བཟུང་སྟེ་སངས་རྒྱས་ཀྱི་ས་མངོན་དུ་བྱས་ཀྱི་བར་ལ་སྦྱོར་
བ་དང་། སངས་རྒྱས་ཁོ་ནའི་གཟུགས་སྐུའི་ལྷ་ལ་སྦྱོར་བ་དང་ལུགས་ལྔ་ཡོད་པ་ལས་འདི་
ནི་མཐོང་ལམ་ཡིན་ལ་སྦྱོར་བ་གཙོ་བོ་ཡིན་ཏེ། ལྔ་ཀའང་འདིས་ཤེས་པར་ནུས་པས་ན་གཙོ་
13



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
བོར་དེའི་ལུགས་ཡིན་ནོ། །ཞེས་བཤད་པ་ལྟར་སྦྱོར་ལུགས་ལྔ་ཡོད་པ་ལས། འདིར་མཐོང་
ལམ་ཡན་ཆད་ལ་སྦྱོར་བའི་ལུགས་བཤད་ན། འདི་ལྟར་ཡིན་ཏེ་ས་དང་པོ་ལ། ལུས་ཚོར་
སེམས་ཚོར་དྲན་པ་ཉེ་བར་གཞག་པ་སྟེ་དྲན་པ་ཉེར་གཞག་བཞིས་ས་དང་པོ་བགྲོད། སྡིག་
པ་མ་སྐྱེས་པ་མི་སྐྱེད་སྐྱེས་པ་སྤོང་། དགེ་བ་མ་སྐྱེས་པ་སྐྱེད་སྐྱེས་པ་སྤེལ་བའི་ཡང་དག་སྤོང་
བ་བཞིས་ས་གཉིས་པ་བགྲོད། དེ་ནས་བར་གྱི་ས་བརྒྱད་ལ་བྱང་ཕྱོགས་གཉིས་གཉིས་
དགོས་པས། འདུན་པའི་ཏིང་ངེ་འཛིན་སྤོང་བའི་འདུ་བྱེད་དང་ལྡན་པའི་རྫུ་འཕྲུལ་གྱི་རྐང་
པའོ། ། །
དེ་བཞིན་དུ་བྱང་སེམས་ཀྱི་ཏིང་ངེ་འཛིན་སྤོང་བའི་འདུ་བྱེད་དང་ལྡན་པའི་རྫུ་འཕྲུལ་གྱི་
རྐང་པའོ། །བརྩོན་འགྲུས་ཀྱི་ཏིང་ངེ་འཛིན་སྤོང་བའི་འདུ་བྱེད་དང་ལྡན་པའི་རྫུ་འཕྲུལ་གྱི་
རྐང་པའོ། །སྤྱོད་པའི་ཏིང་ངེ་འཛིན་སྤོང་བའི་འདུ་བྱེད་དང་ལྡན་པའི་རྫུ་འཕྲུལ་རྐང་པ་
བཞིས་རིམ་བཞིན་ས་གསུམ་པ་དང་བཞི་པ་བགྲོད། དད་པའི་དབང་པོ། བརྩོན་འགྲུས་ཀྱི་
དབང་པོ། དྲན་པའི་དབང་པོ། ཏིང་ངེ་འཛིན་གྱི་དབང་པོ། ཤེས་རབ་ཀྱི་དབང་པོ། དད་
པའི་སྟོབས་སོགས་ལྔ་དང་བཅུ་ལས་གཉིས་གཉིས་ཀྱིས། ས་ལྔ་པ་དང་དགུ་པའི་བར་
བགྲོད། བྱང་ཆུབ་ཡན་ལག་བདུན་ལས། དྲན་པ་ཡང་དག་བྱང་ཆུབ་ཀྱི་ཡན་ལག་དང་།
ཆོས་རབ་ཏུ་རྣམ་པར་འབྱེད་པ་བྱང་ཆུབ་ཀྱི་ཡན་ལག་གཉིས་ཀྱི་ས་བཅུ་པ་བགྲོད། དེ་ནས་
ས་བཅུ་གཅིག་པ་དང་བཅུ་གཉིས་པ་ལ་བྱང་ཕྱོགས་བཞི་བཞི་དགོས་པས། བྱང་ཆུབ་ཡན་
ལག་བདུན་གྱི་ནང་ཚན། བརྩོན་འགྲུས་ཡང་དག །དགའ་བ་ཡང་དག །ཤིན་ཏུ་སྦྱངས་པ་
ཡང་དག །ཏིང་ངེ་འཛིན་ཡང་དག །བྱང་ཆུབ་ཡན་ལག་བཞིས་ས་བཅུ་གཅིག་པ་བགྲོད།
བྱང་ཆུབ་ཡན་ལག་གི་ནང་ཚན་བཏང་སྙོམས་ཡང་དག་བྱང་ཆུབ་ཡན་ལག་དང་། འཕགས་
ལམ་ཡན་ལག་བརྒྱད་ཀྱི་ནང་ཚན་ཡང་དག་པའི་ལྟ་བ་དང་། ཡང་དག་པའི་རྟོག་པ་དང་།
ཡང་དག་པའི་ངག་གསུམ་སྟེ་བཞིས་ས་བཅུ་གཉིས་པ་བགྲོད་པར་བྱེད་པའི་ཕྱིར་དང་། དེ་
136



སྡོམ་པ་གསུམ་གྱི་དཀའ་འགྲེལ་ས་ལམ་དང་ཡུལ་ཆེན་གྱི་རྣམ་པར་བཞག་པ།
ནས་འཕགས་ལམ་ཡན་ལག་བརྒྱད་ཀྱི་ནང་ཚན་ལྷག་མ་ཡང་དག་པའི་ལས་ཀྱི་མཐའ་དང་།
འཚོ་བ་དང༌། རྩོལ་བ་དང༌། ཡང་དག་པའི་དྲན་པ་དང་། ཡང་དག་པའི་ཏིང་ངེ་འཛིན་སྟེ་
ལྔས། ས་བཅུ་གསུམ་པ་སངས་རྒྱས་ཀྱི་ས་བགྲོད་པར་བྱེད་པའི་ཕྱིར་རོ། །དེ་ལྟར་སྦྱོར་ཚུལ་
དེ་ནི། བདག་མེད་མའི་བསྟོད་པ་རྩ་འགྲེལ་སོར་བཞག་པ་ཡིན་ལ། འོན་ཀྱང་། འཕགས་
པའི་ལམ་ལྔ་དྲུག་པའི་ཆའི་དངོས། །ཞེས། ས་བཅུ་གསུམ་པ་ལ་འཕགས་ལམ་ཡན་ལག་
བརྒྱད་ཀྱི་ལྔ་དང་སྦྱར་བས་ཀ་བྱང་ཕྱོགས་སོ་བདུན་ཚང་བཞིན་དུ་དྲུག་པའི་ཆ་དངོས། ཞེས་
དྲུག་པའི་ཆ་ཤས་གཅིག་བསྣོན་པ་ལ་ནུས་པ་ཁྱད་པར་ཅན་དགོས་རྒྱུར་སྣང་བས་དཔྱོད་
ལྡན་དག་གིས་དཔྱད་པར་བྱའོ། ། །
གཉིས་པ་མན་ངག་ལུགས་ལ། བྱང་ཕྱོགས་སོ་བདུན་ཚོགས་ལམ་ནས། ས་བཅུ་
གསུམ་ཕྱེད་འོག་མ་མན་ཆད་ལ་སྦྱོར་བ་ཡིན་ཏེ། སྣང་བ་དགྲར་ལངས་ཀྱི་གཉེན་པོར། ས་
རླུང་རྫུ་འཕྲུལ་གྱི་རྐང་པ། དེ་བཞིན་དུ་ཆུ་རླུང་མེ་རླུང་གི་རླུང་རྫུ་འཕྲུལ་རྐང་པ་བཞིས་སྣང་
བ་དགྲར་ལངས་ཀྱི་འཕྲང་བསྒྲལ་ཏེ་ཁམས་འདུས་པ་དང་པོའི་ལམ་ཆོད། དེ་ནས་སྟོང་པ་
དགྲར་ལངས་ཀྱི་གཉེན་པོར། རང་ལྷར་བསྒོམ་པ་ལུས་དྲན་པ་ཉེར་གཞག །དེ་ལ་ཡེ་ཤེས་
སེམས་དཔའ་གཞུག་པ་ལྷ་དྲན་པ་ཉེར་གཞག །ལྷ་དེའི་སྙིང་པོ་ཟློས་པ་སྔགས་དྲན་པ་ཉེ་
བར་བཞག་པ། ལྷ་དེའི་རྒྱན་དྲུག་གི་དགོས་པ་བསམ་པ་ཆོས་དྲན་པ་ཉེ་བར་བཞག་པ་སྟེ།
དྲན་པ་ཉེར་གཞག་བཞིས། སྟོང་པ་དགྲར་ལངས་ཀྱི་འཕྲང་ལས་བསྒྲལ་ཏེ། ཁམས་འདུས་
པ་བར་པའི་ལམ་ཆོད། དེ་ནས་བདེ་བས་རྒྱལ་བའི་གཉེན་པོར། ཡང་དག་སྤོང་བ་བཞི་
སྒོམ་སྟེ། དེ་ཡང་རོ་རྐྱང་གཉིས་ཀྱི་མས་སྣ་དབུ་མའི་མས་སྣར་ཆུད་པ་ལུས་རྩའི་རྟེན་འབྲེལ།
གཡོན་རྐྱང་མའི་མས་སྣ་ན་ཡོད་པའི་ཡི་གེ་བཞི་པ་སྙིང་པོའི་ཨ་དབུ་མའི་མས་སྣར་སླེབ་
པས། དབུ་མའི་ཆ་ཤས་ཡི་གེ་བཞི་པ་ཕྱི་དབྱིབས་ཀྱི་ཨ་གྱེན་ལ་བསྐྱོད་པ་རྩ་ཡི་གེའི་རྟེན་
འབྲེལ། དེ་ལས་ཆུ་རླུང་སོགས་རླུང་ལྔ་དབུ་མའི་མས་སྣར་ཆུད་པ་རླུང་གི་རྟེན་འབྲེལ། དེ་
137



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ལས་རྩ་གཡས་གཡོན་གྱི་ལས་རླུང་རྒྱུ་བའི་སྒོ་ཐིག་ལེས་བཀག་པ་ཁམས་བདུད་རྩིའི་རྟེན་
འབྲེལ་ཏེ། རྟེན་འབྲེལ་དེ་བཞིས་གཟུང་འཛིན་གྱི་རྣམ་རྟོག་སྤོང་བས་ཡང་དག་སྤོང་བ་ཞེས་
བྱ་ཞིང་། དེ་བཞིས་བྱིང་བ་ཆེན་པོའི་འཕྲང་བསྒྲལ་ཏེ་ཁམས་འདུས་པ་ཐ་མའི་ལམ་ཆོད་
པས་ན། བྱང་ཕྱོགས་བཅུ་གཉིས་པོ་དེས་འཇིག་རྟེན་པའི་ལམ་མན་ཆད་བགྲོད་པར་བྱེད་
པའི་ཕྱིར། དེ་ཡང་ཡང་དག་སྤོང་བ་བཞི་པོ་དེ་ནི་ཚོགས་ལམ་ཆེན་པོ་ཡིན་ལ། དེ་ལས་དྲོད་
སོགས་བཞིའི་རྟོགས་པ་འཆར་ཚུལ་ལམ་གྱི་སྐབས་སུ་བཤད་པ་བཞིན་ནོ། །དེ་ནས་བྱང་
ཕྱོགས་ཉི་ཤུ་རྩ་ལྔས་འདས་ལམ་ས་ཕྱེད་དང་བཅུ་གསུམ་བགྲོད་པ་ཡིན་ཏེ། རྩ་འཁོར་ལོ་
བཞིའི་དབྱིབས་ཨེ་ཝཾ་མ་ཡའི་རྣམ་པ་ཅན་དུ་ཡོད་པ་བཞི་དང༌། རྩའི་གཙོ་མོ་རོ་རྐྱང་དབུ་
གསུམ་མཐོང་བ་ནི་བྱང་ཆུབ་ཡན་ལག་བདུན་ཏེ། དེས་བུམ་དབང་ས་དྲུག་བགྲོད། འབྱུང་
བ་ལྔའི་རླུང་ལ་དབང་ཐོབ་པ་ནི་དབང་པོ་ལྔ་སྟེ། དེས་གསང་དབང་ས་བཞི་བགྲོད། འབྱུང་
ལྔའི་རླུང་སྟོབས་སུ་གྱུར་པ་ནི་སྟོབས་ལྔ་སྟེ་དེས་ཤེར་དབང་ས་གཉིས་བགྲོད། ཡེ་ཤེས་ལྔར་
གནས་འགྱུར་བ་ལ་མངོན་དུ་ཕྱོགས་པའི་བརྟེན་པ་རྣམ་ཤེས་ཚོགས་བརྒྱད་ནི། འཕགས་
པའི་ལམ་སངས་རྒྱས་པའི་ཡན་ལག་སྟེ་རྒྱུ་ཡིན་པས་འཕགས་ལམ་ཡན་ལག་བརྒྱད་དེ།
དེས་དབང་བཞི་པ་ས་ཕྱེད་པོ་དེ་བགྲོད་དེ། བཅུ་གསུམ་ཕྱེད་འོག་མར་སླེབ་པ་ཙམ་ཡིན་
པའི་ཕྱིར་རོ། །
འདི་ལ་གཞན་དག་ན་རེ། ས་བཅུ་གཉིས་པ་ལས་གོང་དུ་ས་བཅུ་གསུམ་པ་ཞིག་ཁས་
བླང་དུ་ཆུག་མོད། བཅུ་གསུམ་པ་ལ་ཕྱེད་གོང་འོག་གཉིས་བཅོས་ནས། ཕྱེད་འོག་མ་སངས་
རྒྱས་པར་མི་འཆད་པ་འདི་ནི། ཁྱེད་ས་སྐྱ་པ་དག་གིས་རྟོག་པས་བཏགས་པ་ཡིན་ཏེ། ཡིད་
ཆེས་པའི་ཁུངས་མེད་པའི་ཕྱིར་རོ་ཞེ་ན། འདི་ལ་ཡིད་ཆེས་པའི་འབྱུང་ཁུངས་ཅིས་ཀྱང་
ཡོད་དེ། གསུང་ངག་རྡོ་རྗེ་ཚིག་རྐང་ལས། ས་བཅུ་གསུམ་པ་རྫོགས་སངས་རྒྱས་པར་མ་སླེབ་
པའི་བར་དེར། ས་ཕྱེད་དང་བཅུ་གསུམ་པའོ་ཞེས་བཤད་འདུག་པ་འདི། ཁྱེད་ཅག་ལ་
138



སྡོམ་པ་གསུམ་གྱི་དཀའ་འགྲེལ་ས་ལམ་དང་ཡུལ་ཆེན་གྱི་རྣམ་པར་བཞག་པ།
ཐུགས་རྒྱུས་མེད་པ་བདེན་ཡང༌། ཁོ་བོ་ཅག་རྗེ་བཙུན་རྡོ་རྗེ་བདག་མེད་མ་ནས་སྙན་རྒྱུད་ཀྱི་
བཀའ་བབས་པ་དག་ལ་ཆ་རྒྱུས་ཆ་ཙམ་མངའ་བས་སོ། །ངེད་ཅག་དེ་ལ་མི་བརྩིའོ་སྙམ་ན།
རྡོ་རྗེ་འཆང་ལ་དག་མི་གནང་བ་དེ་དང་ལྷན་ཅིག་འབེབས་པའི་བཀའ་མཆིད་རྔོ་མི་ཐོགས་
པས། སྙིང་ལས་ཆུང་ངུར་གནས་པ་ལེགས་སོ། །
དེས་ན་བཅུ་གསུམ་ཕྱེད་འོག་མ་འདི་ནི་འབྲས་དུས་ཀྱི་དབང་དང༌། མཐར་ཕྱིན་གྱི་
ལམ་དང་། འགྲོས་བཞི་ཐིམ་བྱེད་ཀྱི་དབང་ཡིན་ལ། འདིའི་ཉམས་ལེན་གྱི་གཙོ་བོ་ནི་ཉེ་
རྒྱུའི་ཉམས་ལེན་ཡིན་པས། འདི་ཅུང་ཟད་ཕྱེ་ན། སྐད་ཅིག་མ་བདུན་དུ་བཤད་པ། གསུམ་
དུ་བཤད་པ། གཉིས་སུ་བཤད་པ་གསུམ་ལས། དང་པོ་ནི། ཐབས་ཀྱི་རྒྱུད་དག་པ་ལ་སྐད་
ཅིག་མ་གསུམ། ཤེས་རབ་ཀྱི་རྒྱུད་དག་པ་ལ་སྐད་ཅིག་མ་གསུམ། ཐབས་ཤེས་སོ་སོར་དག་
པ་ལ་སྐད་ཅིག་མ་གཅིག་གོ །གཉིས་པ་ནི། ཐབས་ཀྱི་རྒྱུད་དག་པ་ལ་སྐད་ཅིག་མ་གཅིག །
ཤེས་རབ་ཀྱི་རྒྱུད་དག་པ་ལ་སྐད་ཅིག་མ་གཅིག །ཐབས་ཤེས་སོ་སོར་དག་པ་ལ་སྐད་ཅིག་མ་
གཅིག་གོ །གསུམ་པ་ནི། ཐབས་ཤེས་རིབ་ཀྱི་རྒྱུད་དག་པ་ལ་སྐད་ཅིག་མ་གཅིག །ཐབས་
ཤེས་རབ་ཀྱི་རྒྱུད་སོ་སོར་དག་པ་ལ་སྐད་ཅིག་མ་གཅིག་སྟེ་སྐད་ཅིག་མ་གཉིས་སོ། །དེ་
ལྟར་སྐད་ཅིག་མ་གཉིས་སུ་ཕྱེ་བའི་སྐད་ཅིག་མ་དང་པོ་དེ་ལ། བར་ཆད་མེད་པའི་དུས།
སྲོད་ལ་བདུད་བཏུལ་བའི་དུས། ཆོ་འཕྲུལ་བསྟན་པའི་དུས། འབྲས་བུ་གཉིས་ཀྱི་དུས་ཞེས་
དང༌། སྐད་ཅིག་མ་གཉིས་པ་ལ། རྣམ་པར་གྲོལ་བའི་དུས། ཐོ་རངས་མངོན་པར་བྱང་ཆུབ་
པའི་དུས། ཐམས་ཅད་མཁྱེན་པ་ཆུང་ངུའི་དུས། འབྲས་བུ་གཅིག་གི་དུས་ཞེས་པའི་མིང་གི་
རྣམ་གྲངས་ཀྱི་བསྟན་པ་ཡིན་ལ། འདིའི་སྐད་ཅིག་མ་གཉིས་པ་ལ། རྣམ་པར་གྲོལ་བའི་དུས་
དང༌། མངོན་པར་བྱང་ཆུབ་པའི་དུས་ཞེས་བཤད་པའི་འཁྲུལ་གཞི་བྱས་ནས། སྐད་ཅིག་མ་
གཉིས་པ་དེར་སངས་རྒྱས་པ་མཚན་ཉིད་པར་བྱེད་པ་དང་། གཞུང་བཤད་དམར་མི་ལས་
ཀྱང་། སྐད་ཅིག་མ་དང་པོ་དེ་ལ་ས་ཕྱེད་དང་བཅུ་གསུམ་པ་དང༌། སྐད་ཅིག་མ་གཉིས་པ་དེ་
138



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ལ་བཅུ་གསུམ་ཕྱེད་གོང་མར་མཛད་པར་སྣང་བ་ནི། ཅིས་ཀྱང་མི་རིགས་ཏེ། ཉེ་རྒྱུའི་སྐད་
ཅིག་མ་བདུན་དང་། གསུམ་དང་གཉིས་སུ་ཕྱེ་བ་ཐམས་ཅད། ལམ་དང་འབྲས་བུ་གཉིས་
ཕྱེ་བའི་ལམ་གྱི་སྐབས་ཁོ་ན་ཡིན་ལ། ཉེ་རྒྱུ་སྐད་ཅིག་མ་གཉིས་པའི་བྱེད་པ་ལས། སྲོག་
རྩོལ་གྱི་རླུང་ཨ་ཝ་དྷུ་ཏིར་འགགས་ཤིང་། གཙུག་ཏོར་ཧྲིལ་པོ་འཕགས་ཏེ། འགྲོས་བཞི་
རྫོགས་པར་ཐིམ་ཚར་བ་དང་། འབྲས་བུ་སྐུ་ལྔ་མངོན་དུ་གྱུར་པ་ཡིན་པའི་ཕྱིར་རོ། །གནད་
དེས་ན་སྐད་ཅིག་མ་གཉིས་པ་དེ་ལ་ཐམས་ཅད་མཁྱེན་པ་ཆུང་ངུ་དང་། མཐར་ཕྱིན་པའི་ལམ་
ཞེས་བཤད་པའང་། ཕ་རོལ་ཏུ་ཕྱིན་པ་དང་སྒོ་བསྟུན་པའི་ཐམས་ཅད་མཁྱེན་པ་དང་།
མཐར་ཕྱིན་པའི་ལམ་ཡིན་ཞེས་བྱ་བའི་དོན་ཡིན་གྱི། བླ་མེད་ཐེག་པས་གཞལ་བའི་དེ་དང་།
དེ་མཚན་ཉིད་པ་མ་ཡིན་ཏེ། ཕ་རོལ་ཏུ་ཕྱིན་པ་དང་སྒོ་བསྟུན་གྱི་བྱང་ཕྱོགས་སོ་བདུན་གྱི་
ལམ་དང་། སྔགས་ལམ་ས་ཕྱེད་དང་བཅུ་གསུམ་མན་ཆད་ལམ་དང་འབྲས་བུའི་ཟླས་ཕྱེ་བའི་
ལམ་དུ་བཞག་པའི་གནད་ཁྱད་པར་ཅན་རྟོགས་དགོས་པའི་ཕྱིར་རོ། །དེས་ན་ཉེ་རྒྱུའི་
ཉམས་ལེན། རྡོ་རྗེ་རྦ་རླབས་ཀྱི་ལམ། འབྲས་དུས་ཀྱི་དབང་། བཅུ་གསུམ་ཕྱེད་འོག་མ་
རྣམས་མིང་གི་རྣམས་གྲངས་སུ་བཤད་ཀྱང་དོན་གཅིག་ཏུ་འཁྲུལ་བར་མི་བྱ་སྟེ། ཉེ་རྒྱུའི་
ཉམས་ལེན་ཙམ་ཞིག་ས་བརྒྱད་པ་ནས་ཉམས་སུ་བླང་བར་བཤད་ཀྱང་། ས་བརྒྱད་པའི་
ཉམས་ལེན་དེ། འབྲས་དུས་ཀྱི་དབང་དང་། བཅུ་གསུམ་ཕྱེད་འོག་མ་མིན་པའི་ཕྱིར་དང་།
རྡོ་རྗེ་རྦ་རླབས་ཀྱི་ལམ་ཙམ་ཞིག་སོ་སོ་སྐྱེ་བོས་ཀྱང་ཉམས་སུ་བླང་བར་བཤད་ཀྱང་སོ་སྐྱེའི་
ཉམས་ལེན་དེ། ཉེ་རྒྱུའི་ཉམས་ལེན་དང་། འབྲས་དུས་ཀྱི་དབང་སོགས་མ་ཡིན་པའི་
ཕྱིར་རོ། །དེས་ན་མན་ངག་གི་སྐབས་འདིར། བྱང་ཕྱོགས་སོ་བདུན་རྟེན་དཀྱིལ་འཁོར་
བཞི་དང་། བརྟེན་པ་དང་རྣམ་ཤེས་ཚོགས་བརྒྱད་ལ་བཞག་པ་ནི། གཞན་དང་ཐུན་མོང་མ་
ཡིན་པས་རིགས་པ་ལྟར་སྣང་གིས་ཅོ་འདྲི་བར་མ་བྱེད་ཅིག་ཅེས་གདམས་སོ། །དེས་རྒྱུད་
མན་ངག་གི་སྲོལ་ལས་བྱོན་པའི་བྱང་ཕྱོགས་སོ་བདུན་བགྲོད་ལུགས་སོ། །
140



སྡོམ་པ་གསུམ་གྱི་དཀའ་འགྲེལ་ས་ལམ་དང་ཡུལ་ཆེན་གྱི་རྣམ་པར་བཞག་པ།
གཉིས་པ་ས་ལམ་གྱི་འཇུག་ལྡོག་བསྟན་པ་ལ། འོ་ན་སྔར་བཤད་པའི་ལམ་ལྔ་དང་
ས་བཅུ་གཉིས་སོ། །དེ་ངེས་པར་བླ་མེད་སྔགས་ལམ་ལ་བརྟེན་ནས་བགྲོད་པ་ཞིག་དགོས་
སམ་ཞེ་ན། མཁས་པ་བོ་དོང་པ་དང་། གཙང་བྱམས་པ་རྡོ་རྗེ་རྒྱལ་མཚན་སོགས་ཕར་ཕྱིན་
ཐེག་པས་ས་དང་པོ་ཡན་ཆད་བགྲོད་པ་མེད་དོ་ཞེས་འཆད་མོད། བླ་མ་ས་སྐྱ་པ་ཆེན་པོའི་
ལམ་འཇུག་ལྡོག་ལས། ཕར་ཕྱིན་ཐེག་པས་འཇིག་རྟེན་པའི་ལམ་ཕལ་ཆེར་བགྲོད་ནས་བླ་
མེད་ལམ་ལ་ཞུགས་ནས་ས་དང་པོ་ཡན་ཆད་བགྲོད་པ་དང༌། ས་དང་པོ་མན་ཆད་ཕ་རོལ་ཏུ་
ཕྱིན་པས་བགྲོད་ནས། ས་གཉིས་པ་ཡན་ཆད་སྔགས་ལམ་གྱིས་བགྲོད་པ་ནས། ས་བཅུ་པ་
མན་ཕར་ཕྱིན་ཐེག་པས་བགྲོད་ནས། ས་བཅུ་གཅིག་པ་ཡན་ཆད་སྔགས་ལམ་གྱིས་བགྲོད་
དགོས་པའི་བར་བཤད་དེ། ལམ་འཇུག་ལྡོག་གི་ཡིག་ཆུང་ལས། ཁ་ཅིག །འཇིག་རྟེན་པའི་
ལམ་མན་ཆད་དུ་ཕ་རོལ་ཏུ་ཕྱིན་པས་ལམ་བགྲོད་ནས། དེ་ནས་རྡོ་རྗེ་ཐེག་པའི་ལམ་ལ་
ཞུགས་ཏེ། ས་དང་པོ་ཡན་ཆད་རྡོ་རྗེ་ཐེག་པས་བགྲོད་པ་ཡང་ཡོད་དོ། །ཁ་ཅིག་ནི་ས་དང་པོ་
མན་ཆད་ཀྱང་ཕ་རོལ་ཏུ་ཕྱིན་པས་བགྲོད་ནས། ས་གཉིས་པ་ནས་རྡོ་རྗེ་ཐེག་པ་ལ་ཞུགས་
ཤིང་། ས་རྣམས་བགྲོད་ཅིང་འབྲས་བུ་མངོན་དུ་བྱེད་པ་ཡང་ཡོད་དོ། །ཁ་ཅིག་ནི་ས་དྲུག་པ་
མན་ཆད་ཕ་རོལ་ཏུ་ཕྱིན་པའི་ཐེག་པས་བགྲོད་ནས། དེ་ནས་རྡོ་རྗེ་ཐེག་པའི་ལམ་དང་རོ་
གཅིག་པར་འགྱུར་ཏེ། དེ་ཡན་ཆད་ཀྱི་ས་ལམ་བགྲོད་ཅིང་འབྲས་བུ་མངོན་དུ་བྱེད་པ་ཡང་
ཡོད་དོ། །ཁ་ཅིག་ས་བཅུ་པ་མན་ཆད་ཕ་རོལ་ཏུ་ཕྱིན་པའི་ཐེག་པས་ལམ་བགྲོད་ནས། དེ་
ནས་རྡོ་རྗེ་ཐེག་པ་ལ་ཞུགས་ཏེ། སྦས་པའི་ས་གཉིས་དང་མཐར་ཕྱིན་གྱི་ས་ཕྱེད་བགྲོད་ནས།
རྡོ་རྗེ་འཛིན་པའི་ས་མངོན་དུ་བྱེད་པ་ཡང་ཡོད་དོ། །ཞེས་གསལ་བར་བཤད་པ་ལ་སྙན་དུ་
མེད་པའི་ཕྱིར་རོ། །དེས་ན་ཕར་ཕྱིན་རང་རྐང་ལས་ས་བཅུ་པ་མན་ཆད་བགྲོད་པ་ཡོད་ཀྱི།
བཅུ་གཅིག་པ་ཡན་ཆད་བགྲོད་པ་ནི་མེད་དེ། སློབ་ལམ་ས་བཅུ་གཅིག་པ་སོགས་ནི་ཕར་
ཕྱིན་ཐེག་པ་ལ་སྦས་ནས་མ་བཤད་པའི་ཕྱིར་དང༌། སངས་རྒྱས་པར་གྱུར་པའི་ས་བཅུ་
141



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
གཅིག་པ་ཞིག་ཕར་ཕྱིན་རང་རྐང་ལས་ཐོབ་པོར་ཕར་ཕྱིན་རང་རྐང་བ་དག་བཞེད་ཀྱང་དེ་
ཐོབ་པ་གནས་ཚུལ་ལ་མི་སྲིད་པའི་ཕྱིར་ཞེས་པ་ནི་ལུང་འདིའི་དགོངས་པ་བླ་ན་མེད་པ་
ཡིན་ལ། འདི་ལ་རྫོང་ལུགས་པ་དག་བཤད་པ་དང་བགྲོད་པའི་ཁྱད་པར་ཡིན་ཞེས་ཕ་རོལ་
ཏུ་ཕྱིན་པ་ལས་དེ་ལྟར་བཤད་པ་ཙམ་ཡིན་གྱི། བཤད་པ་ལྟར་ཐོབ་པ་ཁས་མི་ལེན་ཞེས་
ཀྱོག་བཤད་གནང་བ་ནི། མཁས་པའི་རྣམ་འགྱུར་མ་ཡིན་ཏེ། ཡིན་ན་ཕ་རོལ་ཏུ་ཕྱིན་པའི་
ཐེག་པ་ས་བཅུ་པ་མན་ཆད་བགྲོད་པར་རློམ་ནས། དེ་ནས་རྡོ་རྗེ་ཐེག་པ་ལ་ཞུགས་ཏེ། ས་
དང་པོ་ཡན་ཆད་བགྲོད་པ་ཡོད་ཅེས་གསུངས་རིགས་ཀྱི། དེ་ནས་རྡོ་རྗེ་ཐེག་པའི་ལམ་ལ་
ཞུགས་ཏེ། སྦས་པའི་ས་གཉིས་དང་། མཐར་ཕྱིན་གྱི་ས་ཕྱེད་བགྲོད་ནས་ཞེས་སོགས། ས་
བཅུ་པ་མན་ཆད་བགྲོད་མི་དགོས་པར་བཤད་པ་འདི་ལ། དགོས་པ་ལྟ་ཅི་སྨོས། དགོངས་
གཞི་ཙམ་ཡང་མེད་པར་ཐལ་ཏེ། དེ་འདྲ་བ་དེས། སྔགས་ཀྱི་ཚོགས་སྦྱོར་ནས་ས་དང་པོ་
ཡན་ཆད་ཀུན་བགྲོད་དགོས་པའི་ཕྱིར་རོ། །ཁྱེད་ལ་དོན་དང་མཐུན་པའི་ལན་མེད་དོ། །
འོན་ཀྱང་རང་ལུགས་ལམ་འཇུག་ལྡོག་གི་གཞུང་དོན་ཁས་བླངས་པ་དག་ལ་སྐྱོན་
འདི་དག་སྤང་དགོས་ཏེ། འོ་ན་ཕར་ཕྱིན་རང་རྐང་ལས་ས་བཅུ་པ་མན་ཆད་བགྲོད་པའི་བྱང་
སེམས་དེས་སྨིན་མཚམས་གནད་ཀྱི་མདུད་པ་ཉེར་བརྒྱད་པོ་དེ་གྲོལ་ལམ་མ་གྲོལ། གྲོལ་ན་
ཕར་ཕྱིན་རང་རྐང་གི་ལམ་ལས་རྩ་མདུད་གྲོལ་བར་སོང་བས། ཕར་ཕྱིན་རང་རྐང་གི་ལམ་
དེ་ཡང་རྡོ་རྗེའི་ལུས་ལ་གནད་དུ་བསྣུན་པའི་ལམ་ཡིན་པར་ཐལ་ལོ། །གལ་ཏེ་མ་གྲོལ་ན།
སླར་ཡང་རྩ་མདུད་དེ་དག་གྲོལ་བའི་ཕྱིར་དུ་བླ་མེད་ཀྱི་ས་བཅུ་རིམ་གྱིས་བགྲོད་དགོས་
པར་ཐལ་བའམ། ཡང་ན་ས་བཅུ་གཅིག་པ་ཐོབ་པའི་ཚེ་མདུད་པ་ཉེར་བརྒྱད་ཅིག་ཆར་
གྲོལ་བར་ཐལ་བ་གང་རུང་ལས་མ་འདས་སོ་ཞེས་བྱ་བ་ནི་སྐྱོན་གཅིག་གོ །ཡང་དེ་ལྟ་བུའི་
བྱང་སེམས་དེས་ཕྱི་ནང་གི་ཡུལ་ཆེན་ཉེར་བཞི་བགྲོད་དམ་མ་བགྲོད། བགྲོད་ན་གནས་དང་
ཉེ་བའི་གནས་ནས། དུར་ཁྲོད་ཉེ་བའི་དུར་ཁྲོད་ཀྱི་བར་བཅུ་ཡང་བགྲོད་ཟིན་པས། བླ་མེད་
142



སྡོམ་པ་གསུམ་གྱི་དཀའ་འགྲེལ་ས་ལམ་དང་ཡུལ་ཆེན་གྱི་རྣམ་པར་བཞག་པ།
ཀྱི་ས་བཅུ་ཐོབ་ཟིན་པར་ཐལ་ལོ། །གལ་ཏེ་མ་བགྲོད་ན། སླར་ཡང་ཕྱི་ནང་གི་ཡུལ་ཆེན་
ཉེར་བཞི་བགྲོད་པའི་སྒོ་ནས་བླ་མེད་ཀྱི་ས་བཅུ་གསུམ་རིམ་གྱིས་བགྲོད་དགོས་པར་ཐལ་
བའམ། ཡང་དེས་ས་བཅུ་གཅིག་པ་ཐོབ་པའི་ཚེ་ཕྱི་ནང་གི་ཡུལ་ཉེར་བཞི་པོ་ཅིག་ཆར་
བགྲོད་པར་ཐལ་བ་གང་རུང་ལས་མ་འདས་ཤིང་། ཐལ་བ་ཕྱི་མ་ལ་འདོད་ན། དེས་བླ་མེད་
ཀྱི་ས་བཅུ་ཡང་དེའི་ཚེ་ཅིག་ཆར་ཐོབ་པར་ཐལ་ལོ། །ཞེས་པ་ནི་སྐྱོན་གཉིས་པའོ། །ཡང་དེ་
ལྟ་བུའི་བྱང་སེམས་དེས། མས་བརྟན་གྱི་དགའ་བ་བཅུ་དྲུག་ལས། མས་བརྟན་དགའ་བ་
བཅུ་གཉིས་མན་ཆད་པོ་དེ་ཐོབ་ཟིན་ནམ་མ་ཟིན། གལ་ཏེ་ཟིན་ན་མས་བརྟན་གྱི་དགའ་བ་
རྒྱུད་ལ་སྐྱེས་པའི་ཕར་ཕྱིན་རང་གི་འཕགས་པ་ཡོད་པར་ཐལ་ལོ། །གལ་ཏེ་མ་ཟིན་ན།
མས་བརྟན་གྱི་ཟག་མེད་དགའ་བ་དང་པོ་མན་ཆད་བྱེད་བླ་མེད་ས་དང་པོ་སོགས་རིམ་གྱིས་
ཐོབ་དགོས་པར་ཐལ་བའམ། ཡང་ན་དེས་ས་བཅུ་གཅིག་པའི་ཚེ་མས་བརྟན་གྱི་དགའ་བ་
བཅུ་གཉིས་པོ་དེ་ཡང་ཅིག་ཆར་མངོན་དུ་བྱེད་པར་ཐོལ་ལོ་ཞེས་པ་ནི་སྐྱོན་གསུམ་པའོ། །
ཡང་ས་བཅུ་པ་མིན་ཚད་ཕར་ཕྱིན་རང་རྐང་གིས་བགྲོད་པའི་བྱང་སེམས་དེའི་རྟེན་ལ། བླ་
མེད་སྔགས་ལམ་དུ་འཇུག་པ་དེའི་ཚེ། དེ་དེར་ཞུགས་མ་ཐག་ཏུ་ས་བཅུ་གཅིག་པ་ཐོབ་པ་
ཡིན་ནམ་མ་ཡིན། ཡིན་ན། དེ་བླ་མེད་ལམ་དུ་འཇུག་པའི་ཚེ། བླ་མེད་ཀྱི་སྨིན་བྱེད་དབང་
ནས་བསྐུར་དགོས་སམ། ལམ་དབང་དང་འབྲས་དབང་ལྟ་བུ་ནས་ཞུགས་པས་ཆོག །ཕྱི་མ་
གཉིས་མི་སྲིད་དེ། བླ་མེད་ཀྱི་སྨིན་བྱེད་ཀྱི་དབང་མ་ཐོབ་པར། བླ་མེད་ཀྱི་ལམ་དབང་དང་
འབྲས་དབང་ཐོབ་པ་བརྒྱུད་པ་འདིའི་སྲོལ་ལ་མེད་པའི་ཕྱིར་རོ། །གལ་ཏེ་སྨིན་བྱེད་དབང་
ནས་འཇུག་པ་ལས་འོས་མེད་དོ་སྙམ་ན། འོ་ན་སྨིན་བྱེད་ཀྱི་དབང་དེ་ལ་སྟ་གོན་དང་དངོས་
གཞི་གཉིས་དགོས་སམ། དངོས་གཞི་ནས་ཞུགས་པས་ཆོག །དང་པོ་ལྟར་ན། སྔར་དབང་
གིས་མ་སྨིན་པའི་ལས་དང་པོ་ལ། དབང་གི་སྟ་གོན་ཐོབ་མ་ཐག་ཏུ་ས་བཅུ་གཅིག་པ་ཐོབ་
པ་དེ་བརྒྱུད་པ་འདིའི་ལུགས་ལ་མི་སྲིད་དོ། །གཉིས་པ་ལྟར་ན་ཡང་དེ་ལ་དབང་གི་ཕྱི་འཇུག་
1ཞུ3



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ནང་འཇུག་དགོས་སམ། དངོས་གཞི་བུམ་དབང་བཅུ་གཅིག་ནས་རིམ་པས་ཞུགས་པས་
ཆོག །དེ་དག་གང་ལྟར་ཡང་སྔར་མ་སྨིན་པའི་ལས་དང་པོ་པས། དབང་གི་འཇུག་པ་ལ་
ཞུགས་མ་ཐག་པའམ། སློབ་མའི་དབང་ཐོབ་མ་ཐག་པའམ། སློབ་དཔོན་གྱི་བུམ་དབང་
ཐོབ་མ་ཐག་སོགས་སུ་ས་བཅུ་གཅིག་པ་ཐོབ་པ་ནི་མི་སྲིད་དེ། བླ་མེད་ཀྱི་ས་བཅུ་གཅིག་པ་
ཐོབ་པ་ལ་བླ་མེད་ཀྱི་དབང་བཞི་ཐོབ་དགོས་པའི་ཕྱིར་རོ། །གལ་ཏེ་དེས་དབང་བཞི་དང་ས་
བཅུ་གཅིག་པ་སོགས་ཅིག་ཆར་ཐོབ་པ་ཅི་འགལ་སྙམ་ན། དབང་བཞི་ཅིག་ཆར་ཐོབ་པ་དང་།
དབང་འོག་མ་མ་ཐོབ་པར་གོང་མ་ཐོབ་པ་སོགས་ལུགས་མཆོག་འདི་ལ་ཁས་མི་ལེན་ཏེ། རྡོ་
རྗེ་སྙིང་འགྲེལ་ལས། རྡོ་རྗེ་སློབ་དཔོན་བློ་དང་ལྡན་པས་དབང་ལ་འཆོལ་བའི་སྐྱོན་སྤངས་
ལ་དབང་བཞི་གོ་རིམ་བཞིན་དུ་བསྐུར་བར་བྱའོ། །ཞེས་གསལ་བར་བཤད་པའི་ཕྱིར་དང་།
གཞན་དུ་ན། ས་བཅུ་གཅིག་པ་དང༌། ལམ་ལྔ་སོགས་ཀྱང་ཅིག་ཆར་བགྲོད་པ་སྲིད་པར་
ཐལ་བའི་ཕྱིར་རོ། །གལ་ཏེ་དེས་སྔགས་ལམ་དུ་ཞུགས་མ་ཐག་ཏུ་ས་བཅུ་གཅིག་པ་ཐོབ་
པར་མི་ནུས་ན། བར་སྐབས་དེར་བླ་མེད་ཀྱི་ཚོགས་སྦྱོར་གཉིས་མངོན་དུ་བྱེད་དགོས་པར་
འགྱུར་ལ། དེ་ལྟར་ན་བླ་མེད་ཀྱི་མཐོང་ལམ་སོགས་ཀྱང་ཅིའི་ཕྱིར་མངོན་དུ་བྱེད་མི་དགོས།
ཞེས་རྒལ་ཞིང་བརྟག་པ་ནི་སྐྱོན་བཞི་པའོ། །དེ་ལྟར་སྐྱོན་བཞི་པོ་དེ་སྤོང་བ་ངེས་པར་གནད་
དུ་ཆེ་བས། འདི་ལྟར་སྐྱོན་དང་པོ་མེད་དེ། ཕར་ཕྱིན་གཞུང་ལས་རྩ་མདུད་གྲོལ་བའི་ཐ་
སྙད་མ་བཤད་ཀྱང་། ཕར་ཕྱིན་ཐེག་པས་ས་བཅུ་མན་ཆད་བགྲོད་པ་དེས། རྡོ་རྗེའི་ལུས་ལ་
རྩ་མདུད་ཉེར་བརྒྱད་མན་ཆད་གྲོལ་དགོས་ཏེ། དེས་ས་བཅུ་ཐོབ་པའི་འགལ་རྐྱེན་གེགས་
རྣམས་བསལ་ཞིང་། ཐོབ་བྱའི་ཡོན་ཏན་ཐོབ་ཅིང་། རྟོགས་བྱའི་གནས་ལུགས་རྣམས་
རྟོགས་པའི་སྒོ་ནས་ས་བཅུ་པ་མན་ཆད་བགྲོད་པ་ཡིན་པའི་ཕྱིར་རོ། །
དེས་ན་རྩ་མདུད་གྲོལ་བ་ལ་ངེས་པར་རྡོ་རྗེའི་ལུས་ལ་གནད་དུ་བསྣུན་པའི་ལམ་
དགོས་པའང་མ་ཡིན་ཏེ། ལམ་ཟབ་མོ་བླ་མའི་རྣལ་འབྱོར་ལས་རྩ་མདུད་ཅི་རིགས་པར་
144



སྡོམ་པ་གསུམ་གྱི་དཀའ་འགྲེལ་ས་ལམ་དང་ཡུལ་ཆེན་གྱི་རྣམ་པར་བཞག་པ།
གྲོལ་བ་ཡང་སྲིད་པའི་ཕྱིར་རོ། །དེས་ན་སྐྱོན་གཉིས་པ་དང་གསུམ་པ་ཡང་རང་གྲོལ་ཡིན་ཏེ།
ས་བཅུ་པ་བགྲོད་པའི་ཕར་ཕྱིན་པ་དེས། སྤྱི་བོ་སོགས་ཀྱི་ཁམས་རྣམས་དབུ་མར་ཐིམ་ཟིན་
པས། ཡུལ་ཉེར་བཞིའི་ཐ་སྙད་མ་བགྲོད་ཀྱང་དེ་དག་གི་དོན་བགྲོད་ཟིན་པས་སླར་བགྲོད་
མི་དགོས་པའི་ཕྱིར་དང་། གནས་དང་ཉེ་གནས་སོགས་ཀྱི་ཐ་སྙད་མ་ཐོབ་ཀྱང་དེ་དག་གི་
དོན་ས་དང་པོ་སོགས་ཐོབ་ཟིན་པས་སླར་གནས་སོགས་བགྲོད་མི་དགོས་པའི་ཕྱིར་དང་།
དེ་བཞིན་དུ་དེས་མས་བརྟན་ལྷན་སྐྱེས་ཀྱི་ཐ་སྙད་མ་ཐོབ་ཀྱང་ལྷན་སྐྱེས་ཀྱི་དོན་རྣམས་ཇི་
ལྟ་བ་བཞིན་ཤར་བ་ཡིན་ཏེ། ས་དང་པོའི་ཚེ། གསང་གནས་ཀྱི་འཁོར་ལོ་དྭངས་མས་བརྟན་
ཞིང་། ཟག་མེད་ཀྱི་དགའ་བདེ་ཐོབ་པ་སོགས་ཀྱི་ཕྱིར་རོ། །སྐྱོན་བཞི་པས་ཀྱང་མི་གནོད་དེ།
ཁོ་བོ་ཅག་སྤྱིར་བཏང་དང་དམིགས་བསལ་དུ་བྱ་སྟེ། དེ་ལྟ་བུའི་བྱང་སེམས་ཀྱི་རྟེན་ལ་སྔགས་
ལམ་དུ་ཞུགས་པ་དེས། སྔགས་བླ་མེད་ཀྱི་ཚོགས་སྦྱོར་གཉིས་མངོན་དུ་བྱེད་དགོས་ཀྱང་།
མཐོང་ལམ་ས་དང་པོ་ནས། སྒོམ་ལམ་ས་བཅུ་པའི་བར་མངོན་དུ་བྱེད་མི་དགོས་པར། སྦྱོར་
ལམ་གྱི་མཇུག་དེར་ས་བཅུ་གཅིག་པ་ལ་ཞུགས་པས་ཆོག་པར་འདོད་པའི་ཕྱིར་རོ། །འོ་ན་
དེས་སྔགས་བླ་མེད་ཀྱི་ཚོགས་སྦྱོར་གཉིས་སྔོན་དུ་བྱེད་དགོས་པའི་གནད་ཇི་ལྟ་བུ་སྙམ་ན།
གནད་འདི་ལྟར་ཡིན་ཏེ། དེ་ལྟ་བུའི་བླ་མེད་དུ་ཞུགས་མ་ཐག་སྔགས་བླ་མེད་ཀྱི་ལས་དང་
པོ་པ། སྔར་དབང་གིས་མ་སྨིན་པ་ཡིན་པས། དེས་སྨིན་བྱེད་དབང་བཞི་པོ་རིམ་ཅན་དུ་ནོད་
དགོས་ལ། དེ་དབང་བཞི་ཐོབ་ནས་མཚོན་བྱ་དོན་གྱི་ཡེ་ཤེས་གཅིག་ནམ་རྒྱུད་ལ་སྐྱེས་
པའི་ཚེ། ས་བཅུ་གཅིག་པ་རྒྱུད་ལ་སྐྱེས་པ་ཡིན་ལ། དེ་མ་སྐྱེས་གོང་གི་དབང་བཞིའི་ལམ་
རྣམས་ནི་ཚོགས་ལམ་དང་། དབང་ལམ་དེ་དག་ལ་བརྟེན་པའི་ལྟ་བ་ངོ་བོ་ཉིད་གསུམ་
སོགས་ལ་སྦྱོར་ལམ་དུ་འཇོག་དགོས་པའི་ཕྱིར་རོ། །དེ་ལྟ་མ་ཡིན་པར། དེ་བླ་མེད་ལམ་དུ་
ཞུགས་མ་ཐག་ཏུ་ས་བཅུ་གཅིག་པ་ཐོབ་པ་ཡིན་ན། དེ་ལྟ་བུའི་རྟེན་ལ་བླ་མེད་ལམ་དུ་
ཞུགས་མ་ཐག་པའི་གང་ཟག་གི་རྒྱུད་ཀྱི་ས་བཅུ་གཅིག་པ་ཆོས་ཅན། ཁྱོད་བླ་མེད་ཀྱི་དབང་
145



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
བཞི་ཐོབ་པའི་ཡེ་ཤེས་ཡིན་པར་ཐལ། ཁྱོད་གསང་སྔགས་བླ་མེད་ཀྱི་མཚོན་བྱ་དོན་གྱི་ཡེ་
ཤེས་ཡིན་པའི་ཕྱིར་ཏེ། ས་བཅུ་གཅིག་པ་ཡིན་པའི་ཕྱིར། གོང་དེར་ཁྱབ་སྟེ། སྔགས་བླ་
མེད་ཀྱི་མཐོང་ལམ་ཡིན་ན་དབང་བཞི་ཐོབ་པའི་ལམ་ཡིན་དགོས་པའི་ཕྱིར་ཏེ། དེ་ཡིན་ན།
ཁམས་འདུས་པ་ཐ་མའི་སྐབས་ཀྱི་ཡང་དག་སྤོང་བ་བཞི་ལ་བརྟེན་ནས་ཐོབ་དགོས།
ཁམས་འདུས་པ་ཐ་མའི་སྔགས་བླ་མེད་ཀྱི་ཡང་དག་སྤོང་བཞིའི་ལམ་ཡིན་ན། དབང་བཞི་
ལམ་ཡིན་དགོས་པ་འདི་གསུང་ངག་ལ་རྒྱུས་ཡོད་པ་རྣམས་ཀྱི་སྤྱི་ལུགས་ཡིན་པའི་ཕྱིར་རོ། །
གལ་ཏེ་འདོད་ན། དེ་འདྲ་བླ་མེད་ལམ་དུ་ཞུགས་མ་ཐག་པ་དེས། དབང་བཞི་ཅིག་ཆར་
ཐོབ་བམ་རིམ་གྱིས་ཐོབ། ཅིག་ཆར་ཐོབ་པ་ས་ལུགས་ལ་མི་སྲིད། རིམ་གྱིས་ཐོབ་ན། བླ་
མེད་ལམ་དུ་འཇུག་ཁ་མའི་ས་བཅུ་པའི་ཕ་རོལ་ཏུ་ཕྱིན་པ་དེས་ཀྱང་བླ་མེད་བུམ་དབང་
སོགས་ཐོབ་ཟིན་པར་འགྱུར་བས། བླ་མེད་སྔགས་སྡོམ་ཐོབ་པ་ལ་མ་བཏང་བའི་ཕར་ཕྱིན་
རང་རྐང་གིས་འཕགས་པ་དེ་འདྲ་ཡ་མཚན་ནོ། ། །
གཞན་ཡང་། ཕར་ཕྱིན་ཐེག་པས་ཚོགས་སྦྱོར་མན་ཆད་བགྲོད་པ་དེས། བླ་མེད་ལམ་
དུ་འཇུག་པའི་ཚེ་ས་དང་པོ་ནས་ཞུགས་ཆོག་པ་དང་། དེ་ལས་ས་དང་པོ་མན་ཆད་བགྲོད་པ་
དེས། བླ་མེད་ལ་འཇུག་པའི་ཚེ་ས་གཉིས་པ་ནས་ཞུགས་ཆོག་པར་འགྱུར་ལ། དེ་ལྟར་ན་
སྨིན་བྱེད་དབང་བཞི་མ་རྫོགས་པར། གྲོལ་བྱེད་མཐོང་སྒོམ་ཟག་མེད་ཀྱི་ཡེ་ཤེས་བླ་མེད་ཀྱི་
ཡེ་ཤེས་བླ་མེད་སྔགས་ལམ་གྱིས་བསྡུས་པ་རེ་རྒྱུད་ལ་སྐྱེས་པ་ཞིག་ཁས་བླངས་པས། སྨིན་
གྲོལ་གྱི་རྣམ་དབྱེ་ཐམས་ཅད་འཆོལ་བར་འགྱུར་བས། ཧ་ཅང་ཐལ་ཆེས་སོ། །གནད་དེས་
ན་ཕར་ཕྱིན་ཐེག་པས་ས་བཅུ་མན་ཆད་བགྲོད་ནས་བླ་མེད་སྔགས་ལམ་དུ་ཞུགས་མ་ཐག་
པའི་བྱང་སེམས་དེ་ཐེག་ཆེན་འཕགས་པ་ཡིན་པའི་ཕྱིར་མོད། ཕ་རོལ་ཏུ་ཕྱིན་པའི་འཕགས་
པ་དང༌། སྔགས་བླ་མེད་ཀྱི་འཕགས་པ་གང་རུང་ནི་མ་ཡིན་ཏེ། སྔགས་ཀྱི་ཐེག་པ་ལ་གནས་
པའི་ཕྱིར་དང་བླ་མེད་ཀྱི་འཕགས་ལམ་རྒྱུད་ལ་མ་སྐྱེས་པའི་ཕྱིར་རོ། །དེས་གཞན་ལ་ཡང་



སྡོམ་པ་གསུམ་གྱི་དཀའ་འགྲེལ་ས་ལམ་དང་ཡུལ་ཆེན་གྱི་རྣམ་པར་བཞག་པ།
མཚོན་ནོ། །དེ་ལྟ་བུའི་བྱང་སེམས་དེ་བླ་མེད་ཀྱི་འཕགས་པ་ཡིན་ཏེ། བླ་མེད་ཀྱི་ལམ་དུ་
ཞུགས་ནས་ས་བཅུ་གཅིག་པ་ཐོབ་པའི་བྱང་སེམས་ཡིན་པའི་ཕྱིར་ཏེ། ལམ་འཇུག་ལྡོག་
ལས། ས་བཅུ་པ་མན་ཆད་ཕ་རོལ་ཏུ་ཕྱིན་པས་བགྲོད་ནས་ཞེས་སོགས་གསུངས་པ་དེས་དེ་
ལྟར་བསྟན་པའི་ཕྱིར། མདོར་ན་མདོའམ་སྔགས་གང་རུང་ནི་འཕགས་པ་མ་ཡིན་པའི་ཐེག་
ཆེན་འཕགས་པ་ཕུང་གསུམ་པ་དེ་འདྲ་འདོད་པ་ནི། རང་གི་ཕར་ཕྱིན་གྱི་སྐབས་སུ་ཉན་ཐོས་
དགྲ་བཅོམ་པའི་རྟོགས་པ་སྔོན་སོང་། ཐེག་ཆེན་ལམ་དུ་བཞུགས་པའི་ཚོགས་སྦྱོར་བ་དེ་
ཐེག་ཆེན་འཕགས་པ་དང་ཐེག་དམན་འཕགས་པ་གང་ཡང་མ་ཡིན་པའི་འཕགས་པ་ཕུང་
གསུམ་པར་ཁས་བླངས་པ་དེས་འགྲེལ་ཤོར་བ་ཡིན་གྱི་མདོ་རྒྱུད་སྤྱི་དང་ཁྱད་པར་རྗེ་ས་ཆེན་
སོགས་ཀྱི་དགོངས་པ་མ་ཡིན་ནོ། ། །
དེ་ལྟར་ས་ཕྱེད་དང་བཅུ་གསུམ་བགྲོད་ཚུལ་བཤད་ནས། ད་ནི་འབྲས་བུ་ས་བཅུ་
གསུམ་རྡོ་རྗེ་འཛིན་པ་ཐོབ་ཚུལ་ལ་དངོས་དང་། དགོས་པ་བཅད་པ་གཉིས། དང་པོ་ལ། ས་
བཅུ་གསུམ་ཕྱེད་གོང་མ་དེའི་བརྒྱུད་པའི་རྒྱུ་ནི། སྤྱོད་པ་རྣམ་པ་གསུམ་དང་། ལྷན་ཅིག་བྱེད་
པའི་རྐྱེན་ནི། ཉེ་རྒྱུ་ཞེས་མིང་བཏགས་ས་འགྲོས་བཞི་ཐིམ་བྱེད་ཀྱི་འབྲས་དུས་ཀྱི་དབང་དེ་
ཡིན་ལ། ཉེར་ལེན་གྱི་རྒྱུ་ནི་འགྲོས་བཞི་ཐིམ་ཁ་མའི་རྟེན་དཀྱིལ་འཁོར་བརྟེན་པ་དང་
བཅས་པ་རྣམས་ཏེ། དེ་ལྟར་འགྲོས་བཞི་ཐིམ་པ་ལས་རང་དོན་གྱི་ཆེ་བ་སྐུ་ལྔ། གཞན་དོན་
གྱི་ཆེ་བ་ལོང་བ་རྣམས་ཀྱིས་མིག་ཐོབ་པ་ལ་སོགས་དུ་མ། བདག་གཞན་གྱི་རྒྱུ་ནི་འགྲོས་
བཞི་ཐིམ་ཁ་མའི་རྟེན་དཀྱིལ་འཁོར་བརྟེན་དང་བཅས་པ་རྣམས་ཏེ། དེ་ལྟར་འགྲོས་བཞི་
ཐིམ་པ་ལས་རང་དོན་གྱི་ཆེ་བ་སྐུ་ལྔ། གཞན་དོན་གྱི་ཆེ་བ་ལོང་བ་རྣམས་ཀྱི་མིག་ཐོབ་པ་ལ་
སོགས་དུ་མ། བདག་གཞན་གཉིས་ཀའི་ཆེ་བ་འཁོར་ཚོམ་བུ་གཅིག་དང་བཅས་ཏེ་འཚང་རྒྱ་
བ་ཡིན་ནོ། །དེ་ཡང་འགྲོས་བཞི་ཐིམ་ཚུལ་ནི། བུམ་དབང་རྩའི་འགྲོས་ཐིམ་སྟེ། རྩ་ཐམས་
ཅད་ཀྱི་ནུས་པ་དབུ་མར་ཐིམ། དབུ་མ་ཡང་གཙུག་ཏོར་མཆོག་ཏུ་ཐིམ་ཏེ། ཚད་སོར་བཞི་པ།



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
དབྱིབས་ཡི་གེ་ནཱ་ད་ཞེས་པ་གསུམ་འཁྱོག་གི་རྣམ་པ་ཅན། སྦོམ་ཕྲ་རྟ་རྔ་བརྒྱར་གཤགས་
པའི་ཚད་ཙམ་པ་སྟེ། དེའི་ཚེ་རྩ་གནས་གྱུར་སྤྲུལ་པའི་སྐུ་ཞེས་པ། རྡོ་རྗེ་འཆང་ནས་ཤཱཀྱ་
ཐུབ་པའི་སྐུའི་རྣམ་པས་འགྲོ་བའི་དོན་བྱེད་པ་དེ་འབྱུང་། གསང་དབང་རྩ་ཡི་གེའི་འགྲོས་
ཐིམ་སྟེ། སྙིང་པོའི་ཨ་དེ་རྩ་མདུད་གང་གྲོལ་སར་ཕྱིན་པ་སྤྱི་བོའི་ཧཾ་དང་ཕྲད་པ་ལས། ཁ་
དོག་ཐིམ་པས་དཀར་པོ། དབྱིབས་ཐིམ་པས་ཨ་ཧི་མི་ཐི། སྟོབས་ཐིམ་པས་ཧཱུྃ་གི་སྟོབས་སུ་
གྱུར། དེའི་ཚེ་ཡི་གེ་གནས་གྱུར་ལོངས་སྐུ་ཞེས་བྱ་བ། ཤེས་བྱ་ཇི་ལྟ་བ་དང་ཇི་སྙེད་པ་
ཐམས་ཅད་གསལ་ལེར་མཁྱེན་པས་འགྲོ་བའི་དོན་བྱེད་པ་དེ་འབྱུང་། ལེགས་སྦྱར་གྱི་སྐད་
ནས། འགྲོ་བ་རིགས་དྲུག་སོགས་ནས་སྐད་ཀྱིས་འགྲོ་བའི་དོན་བྱེད་པ་དེ་འབྱུང་། ཤེར་
དབང་བདུད་རྩིའི་འགྲོས་ཐིམ་སྟེ། ཁམས་དགུའི་དྭངས་མ་ཐམས་ཅད་གཙུག་ཏོར་མཆོག་
གི་དབུ་མར་ཐིམ། དེའི་ཚེ་བདུད་རྩི་གནས་གྱུར་ཆོས་ཀྱི་སྐུ་ཞེས་བྱ་བ། ཤེས་བྱ་ཇི་ལྟ་བ་དང་
ཇི་སྙེད་པ་ཐམས་ཅད་གསལ་ལེར་མཁྱེན་པས་འགྲོ་བའི་དོན་བྱེད་པ་དེ་འབྱུང་། དབང་
བཞི་པ་རླུང་གི་འགྲོས་ཐིམ་སྟེ། ལས་རླུང་ཐམས་ཅད་གྲོང་སྟོངས་ཏེ། ཡེ་ཤེས་ཀྱི་རླུང་འབའ་
ཞིག་ཏུ་འགྱུར། དེའི་ཚེ་རླུང་གནས་གྱུར་ངོ་བོ་ཉིད་སྐུ་ཞེས་བྱ་བ། སྐྱེ་འགག་འགྲོ་འོང་
སོགས་དང་བྲལ་བའི་དྲི་བྲལ་དབྱིངས་མངོན་སུམ་དུ་གཟིགས་ཏེ་འགྲོ་བའི་དོན་བྱེད་པ་དེ་
འབྱུང་། དེ་ལྟར་རྟེན་གནས་གྱུར་སྐུ་བཞི་དང་མཉམ་དུ། བརྟེན་པ་ཀུན་གཞི་གནས་གྱུར་ཏེ།
ཤིན་ཏུ་རྣམ་དག་ངོ་བོ་ཉིད་ཀྱི་སྐུ་ཞེས་བྱ་བ། དབྱིངས་དང་ཡེ་ཤེས་ཟུང་དུ་ཆུག་པའི་ཟུང་
འཇུག་བདེ་བ་ཆེན་པོའི་སྐུ་ཐོབ་སྟེ། འཁོར་བ་མ་སྟོང་གི་བར་ལ་འགྲོ་དོན་རྒྱུན་མི་འཆད་པ་
དེ་འབྱུང་། དེ་ལྟར་བདག་ཉིད་ཀྱི་སྐུ་ལྔ་མཉེས་པའི་ཚེ། སྒྲུབ་པ་པོ་རང་ཉིད། རྒྱུད་དག་པའི་
ཕྱག་རྒྱ་གཅིག །གསོལ་བ་འདེབས་པའི་བླ་མ་གཅིག །མོས་པ་ཐོབ་པའི་སློབ་མ་གཅིག ། །
བར་ཆད་སེལ་བའི་མཁའ་འགྲོ་གཅིག་སྟེ། འཁོར་ཚོམ་བུ་གཅིག་དང་བཅས་པ་དུས་མཉམ་
དུ་གྲོལ་བ་ནི། བླ་མེད་རྡོ་རྗེ་ཐེག་པ་འདིའི་རྟེན་འབྲེལ་གྱི་ཆེ་བ་སྟེ། ཕྱི་ནང་གི་རྟེན་འབྲེལ་
148



སྡོམ་པ་གསུམ་གྱི་དཀའ་འགྲེལ་ས་ལམ་དང་ཡུལ་ཆེན་གྱི་རྣམ་པར་བཞག་པ།
གཟིགས་པའི་བརྒྱུད་པ་བར་མ་ཆད་པའི་སྙན་བརྒྱུད་ལས་དེ་ལྟར་གསལ་བས་སོ། །
གཉིས་པ་དོགས་པ་དཔྱད་པ་ལ། སྔ་རབས་མཁས་པའི་གསུང་སྒྲོས་བསྐྱར་བ། རྗེ་
བཙུན་གོང་མས་ཇི་ལྟར་བཤད་ཚུལ། སྙིང་པོའི་དོན་ངོས་བཟུང་བའོ། །དང་པོ་ལ། སྔོན་གྱི་
པཎ་ཆེན་ནཱ་རོ་མེ་ཏྲི་གཉིས་ལས་མངའ་བདག་མེ་ཏྲི་པ་ནི། ཕར་ཕྱིན་ཐེག་པ་དེ། སྔགས་ལ་
འཇུག་པའི་ཐེམ་སྐས་ལྟ་བུ་ཡིན་གྱི། སྔགས་ལ་མ་ལྟོས་པར་འཚང་རྒྱ་བ་མེད་ལ། གནད་
དེས་ན། ཕར་ཕྱིན་ཐེག་པས་སྔགས་ལ་འཇུག་པའི་ཕྱི་མཐའ་ཚོགས་ལམ་ཆེན་པོ་ནས་ཡིན་ཏེ།
དེར་མཆོག་གི་སྤྲུལ་སྐུ་ལས་ཆོས་མཉན་དུ་ཡོད་པས། དེ་ནས་ངེས་པར་སྔགས་ལམ་ལ་
འཇུག་པ་ཡིན་ལ། ཐེག་ཆེན་སྦྱོར་ལམ་མན་ཆད་ནི་སྔགས་ཀྱི་ཐེག་པས་བགྲོད་དགོས་སོ་
ཞེས་འཆད་ཅིང༌། དེ་དང་མཐུན་པར་ཕྱིས་ཀྱི་མཁས་པ་བོ་དོང་ཕྱོགས་ལས་རྣམ་རྒྱལ་དང་།
དཔལ་ལྡན་ས་སྐྱ་པའི་ཕྱོགས་གཅིག་ཀྱང་འདི་བཞིན་བཞེད་པར་སྣང་ངོ་། །ཡང་རྗེ་བཙུན་
ན་རོ་ཏ་པ་ནི། རྒྱུ་འབྲས་ཀྱི་ཐེག་པ་གཉིས་པོ་མྱུར་བུལ་གྱི་ཁྱད་ཙམ་མ་གཏོགས་མཐར་
འཚང་རྒྱ་བ་ལ་ཁྱད་པར་མེད་པས་ཕར་ཕྱིན་ཐེག་པའི་རྒྱུད་སྡེ་འོག་མའམ། བསྐྱེད་རྫོགས་
ཀྱི་ལམ་གང་ལ་ཕྱིན་ཀྱང་། ས་དང་པོ་ནས། སངས་རྒྱས་པའི་བར་ན་ཕན་ཚུན་དེ་དག་སྤང་
རྟོགས་ལ་ཁྱད་པར་གཏན་ནས་མེད་པས། མདོ་ལམ་ནས་སངས་རྒྱས་པ་དང་། སྔགས་ལམ་
ནས་སངས་རྒྱས་པ་གཉིས་ལ་སྤང་རྟོགས་ཁྱད་པར་གཏན་ནས་མེད་དེ། སངས་རྒྱས་ཐམས་
ཅད་དགོངས་པ་གཅིག་པའི་ཕྱིར། ཞེས་བཞེད་ལ། པཎ་ཆེན་དེ་དག་གི་སྲོལ་འཛིན་སྤྲུལ་སྐུ་
པདྨ་དཀར་པོའི་གསུང་ལས། སའི་རྣམ་གཞག་བཅུ་གཉིས་བཅུ་དྲུག་བཅུ་གསུམ་སོགས་
ཐམས་ཅད་ཚད་མར་མཛད་ནས། རྟེན་འབྲེལ་བཅུ་གཉིས་དག་པ་ས་བཅུ་གཉིས་སུ་ཕྱེ་བའི་
དང་པོ་བཅུ་གཅིག་སློབ་ལམ། བཅུ་གཉིས་པ་སངས་རྒྱས་ཀྱི་ས་དང་། ལྷན་ཅིག་སྐྱེས་པའི་
དགའ་བ་བཅུ་དྲུག་ལས་ཕྱེ་བའི་དང་པོ་བཅོ་ལྔ་སློབ་པའི་ས་དང་། བཅུ་དྲུག་པ་མི་སློབ་པའི་
ས་དང་། བརྟག་གཉིས་ལས་བཤད་པའི་བཅུ་གཉིས་སློབ་པ་དང་། བཅུ་གསུམ་པ་མི་སློབ་
149



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
པའི་སར་འཇོག་ཅེས་དང༌། ཡང་ས་ལུགས་ལ་སྐྱོན་བརྗོད་གནང་བའི་ཚེ། ཁ་ཅིག་མདོ་
ལམ་དུ་ས་བཅུ་ཚུན་བགྲོད་ནས། དེ་ནས་སྔགས་ལམ་དུ་ཞུགས་ཏེ་ས་བཅུ་གཅིག་པ་དང་།
བཅུ་གཉིས་པ་དང༌། བཅུ་གསུམ་པ་རྣམས་རིམ་གྱིས་ཐོབ་པར་འདོད་ཅིང་། བཅུ་གསུམ་པ་
དེའི་ཕྱེད་འོག་མ་སློབ་པ་དང་། གོང་མ་མི་སློབ་པའི་སར་འདོད་དོ། །ཞེས་ཕྱོགས་སྔ་བླངས་
ནས། ས་བཅུ་བགྲོད་པ་དེའི་ཚེ། རྩ་མདུད་མ་གྲོལ་ན་ནི། ནང་རྩ་གནས་ཀྱི་རྟེན་འབྲེལ་ངོ་
མཚར་ཅན་གྱི་ས་དང་མ་མཐུན་པས་འཕགས་པ་རྟག་པ་བར་ཁས་ལེན་དགོས། གྲོལ་ན་ནི་
མདོ་ལམ་ཕྱིན་ཀྱང་སྔགས་ཀྱི་སྤངས་རྟོགས་རྫོགས་པར་སོང་ངོ་། །གང་ཟག་དེ་ལ་སྨིན་
བྱེད་ཀྱི་དབང་བསྐུར་མི་དགོས་ཏེ། སྨིན་བྱེད་ནི་རྒྱུ་དབང་ཡིན། དེ་ལ་ལམ་དང་འབྲས་བུའི་
དབང་ཙམ་གྱིས་ཆོག་པར་བཤད་པས་སོ། །དེ་དབང་མ་བསྐུར་བར་ཐོབ་པ་མ་ཡིན་ན།
དབང་མ་ཐོབ་པར་སྔགས་ཀྱི་འཕགས་པའི་སྤངས་རྟོགས་རྙེད་པར་འདོད་ན་ནི་རང་གཞུང་
དང་འགལ་ལོ། །ཞེས་སོགས་སྐྱོན་འཕེན་པར་མཛད་དོ། །ཡང་རྗེ་བཙུན་རེད་མདའ་པས།
ས་བཅུ་གསུམ་བཤད་ཀྱང་དོན་ལ་བཅུ་གཅིག་ལས་མེད་དེ། ས་བཅུ་པའི་རྣམ་གྲོལ་ལམ་
དང་། ཁྱད་པར་ལམ་ལ། ས་བཅུ་གཅིག་པ་དཔེ་མེད་དང་། བཅུ་གཉིས་པ་ཡེ་ཤེས་ལྡན་དུ་
བྱས་ནས་བཅུ་གཅིག་ཀུན་ཏུ་འོད་ཀྱི་ས་ལ། བཅུ་གསུམ་རྡོ་རྗེ་འཛིན་པའི་ས་ཞེས་བཞག་པ་
ཡིན་པའི་ཕྱིར་རོ། །ཞེས་འཆད་དོ། །
ཡང་དཔལ་ཤཱཀྱ་མཆོག་ལྡན། སྔགས་ནས་བཤད་པའི་ས་བཅུ་གསུམ་པ་དང༌། མདོ་
ནས་བཤད་པའི་བཅུ་གཅིག་ཀུན་ཏུ་འོད་ཀྱི་ས་གཉིས་གནད་གཅིག་པས་དེ་གཉིས་ཐོབ་པ་
སྔགས་ལམ་ལ་ལྟོས་དགོས་ཀྱི་ཕར་ཕྱིན་ཐེག་པས་ཐོབ་ནུས་པ་མ་ཡིན་ནོ་ཞེས་འཆད། ཀུན་
མཁྱེན་གོ་རམས་པ། མདོ་སྔགས་གཉིས་སངས་རྒྱས་ཀྱི་མཚན་གཞི་ལ་མི་མཐུན་ཏེ། ཕར་
ཕྱིན་པས་བཅུ་གཅིག་ཀུན་ཏུ་འོད་ཀྱི་ས་ལ་གནས་པ་དེ་སངས་རྒྱས་སུ་འདོད་ལ། སྔགས་བླ་
མེད་པས་བཅུ་གསུམ་རྡོ་རྗེ་འཛིན་པའི་ས་ལ་གནས་པ་དེར་འདོད་པས་སོ། །དེས་ན་ཕར་
15()



སྡོམ་པོ་གསུམ་གྱི་དཀའ་འགྲེལ་ས་ལམ་དང་ཡུལ་ཆེན་གྱི་རྣམ་པར་བཞག་པ།
ཕྱིན་ཐེག་པ་ནས་བཤད་པའི་བཅུ་གཅིག་ཀུན་ཏུ་འོད་དང་། བླ་མེད་ནས་བཤད་པའི་བཅུ་
གཅིག་པ་དཔེ་མེད་ཀྱི་ས་གཉིས་གནད་གཅིག་ཅིང་། ས་བཅུ་གཅིག་པ་ཡན་ཆད་སྔགས་
ལམ་ཁོ་ནས་བགྲོད་དགོས་ཀྱི་ཕར་ཕྱིན་ཐེག་པས་བགྲོད་པར་མི་ནུས་སོ། །དེ་གཉིས་
སངས་རྒྱས་ཀྱི་མཚན་ཉིད་ལ་ནི་མཐུན་པ་ཡིན་ཏེ། སྤངས་རྟོགས་མཐར་ཐུག་བརྙེས་པ་
ཞིག་ལ་སངས་རྒྱས་སུ་འཇོག་པར་མཐུན་པའི་ཕྱིར་རོ། །དེས་ན་ཕར་ཕྱིན་ཐེག་པ་ནས་
བཤད་པའི་སྟོན་པ་ཐུབ་དབང་དེས། ས་བཅུ་གསུམ་པ་ཐོབ་ཀྱང་། ཕར་ཕྱིན་ཐེག་པ་ལས་
དེ་ལྟར་ནི་མ་བཤད་དེ། ས་བཅུ་གཅིག་པ་ལ་སངས་རྒྱས་སུ་འཇོག་པའི་སྐབས་ཡིན་པའི་
ཕྱིར་རོ། །ཞེས་བཞེད་དོ། །
ཡོང་མཁས་པའི་དབང་པོ་སྒྲ་པ་ཤེར་རིན་པོ་ཆེའི་གསུང་ལས། འཁོར་བ་ལ་ཕྲ་
རགས་གསུམ་ཡོད་པའི་རིགས་པ་ནི། ལས་ཉོན་མཚན་ཉིད་པས་སྐྱེ་འཆི་བྱེད་པ་འདི་དག་སྟེ།
འདིའི་རྩ་བ་ནི་ཟག་བཅས་ཀྱི་ལས་ཉོན། འཁོར་བ་ཕྲ་བ་ནི། ཟག་མེད་ཡིད་ལུས་ལ་བརྟེན་
པའི་དགྲ་བཅོམ་པ་སོགས་ཏེ། འདིའི་རྩ་བ་ནི། མ་རིག་པའི་བག་ཆགས་ཀྱི་སའོ། །འཁོར་
བ་ཤིན་ཏུ་ཕྲ་བ་ནི། ཕར་ཕྱིན་རང་གི་སངས་འཕགས་ཏེ། འདིའི་རྩ་བ་འཕོ་བའི་བག་ཆགས་
ཕྲ་མོའོ། །དེས་ན་ཕར་ཕྱིན་པའི་སངས་འཕགས་དེ་ཡང་། བླ་མེད་ལམ་ལ་འཇུག་པའི་ཚེ་
ཚོགས་ལམ་ནས་རིམ་བཞིན་ལམ་ལྔ་སོགས་ཐེག་ཆེན་དུ་བགྲོད་དགོས་སོ་ཞེས་འཆད་པར་
མཛད་དོ། །དེ་ལྟར་བཞེད་སྲོལ་མང་དག་སྣང་བའི། དང་པོ་ཕར་ཕྱིན་ཐེག་པས་ས་དང་པོ་
ཙམ་ཡང་བགྲོད་མི་ནུས་ཞེས་འཆད་པ་དག་ལ་འདི་སྐད་ཅེས་བསྟན་པའི་བདག་པོ་ཐུབ་
དབང་ཉིད་ཀྱིས། རྒྱུའི་ཐེག་པའི་ཆོས་འཁོར་བསྐོར་བ་ལ་དགོས་པ་ཅུང་ཟད་མེད་པར་
ཐལ། དེ་བསྐོར་བ་ལས། དེའི་ཆེད་དུ་བྱ་བའི་གདུལ་བྱས་བདེན་པ་མཐོང་བ་མེད་པའི་
ཕྱིར། རྟགས་དངོས། མ་ཁྱབ་ན། འོ་ན་སྟོན་པས་ཐེག་ཆེན་དང་ཐུན་མོང་བ་བདེན་བཞིའི་
ཆོས་འཁོར་བསྐོར་བ་ལས། དེའི་གདུལ་བྱས་བདེན་པ་མཐོང་བར་མི་སྲིད་པར་ཐལ་ལོ། །
15 |



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
འདོད་ན། སྟོན་པས་སྔགས་ཀྱི་འཁོར་ལོ་བསྐོར་བ་ལས། ཐེག་ཆེན་གྱི་གང་ཟག་གང་ཞིག་
བདེན་པ་མཐོང་བ་ཡོད་པར་ཐལ། ཐེག་ཆེན་འཕགས་པ་ཞིག་ཡོད། ཐེག་ཆེན་གྱི་ཆོས་
འཁོར་བསྐོར་བ་ལས། ཐེག་ཆེན་གྱི་གང་ཟག་གིས་བདེན་པ་མཐོང་བ་མེད་པའི་ཕྱིར། །
འདོད་ན། སྔགས་ལམ་ལ་བརྟེན་ནས་ཉན་ཐོས་འཕགས་པ་ཐོབ་པ་སྲིད་པར་ཐལ་ལོ། །
དང་པོ་སྐབས་འདིར་ཐེག་ཆེན་འཕགས་པ་ཁས་མི་ལེན་གསུངས་ན་གཞན་དུ་དཔྱད་དོ། །
ཡང་སྟོན་པས་བྱ་རྒོད་ཕུང་པོ་རིར་ཤེར་ཕྱིན་གྱི་ཆོས་འཁོར་བསྐོར་བ་ལས་བདེན་པ་མཐོང་
བའི་གང་ཟག་ཡོད་པར་ཐལ། སྟོན་པས་ཝ་ར་ཎ་སིར་བཀའ་དང་པོ་བདེན་བཞིའི་ཆོས་
འཁོར་བསྐོར་བ་ལས། འཁོར་ལྔ་སྡེ་བཟང་པོས་བདེན་པ་མཐོང་བར་བཤད་པའི་རྫུན་
གསུངས་པ་མ་ཡིན་པའི་ཕྱིར་རོ། །མདོར་ན་འཁོར་ལྔ་སྡེ་བཟང་པོ་ཆོས་འཁོར་གང་ལས་
བརྟེན་ནས་བདེན་པ་མཐོང་གསལ་པོར་སྨོས་ཤིག །ཡང་དོན་འདི་ལུང་གིས་ཀྱང་གྲུབ་སྟེ།
འགྲེལ་ཆེན་དྲི་མེད་འོད་ལས། བྱང་ཆུབ་སེམས་དཔའ་ཆོས་འཕགས་དེ་ཕ་རོལ་ཏུ་ཕྱིན་པའི་
འཕགས་པར་བཤད་པའི་ཕྱིར་དང་། ཤེས་རབ་ཀྱི་ཆགས་པ་དང་བྲལ་བ་ལས་ས་བཅུ་
གཅིག་ཐོབ་ཚུལ་དང་། ཤེས་རབ་ཀྱི་ཆགས་པ་དང་བཅས་པ་ལས་ས་བཅུ་གཉིས་ཐོབ་ཚུལ་
བཤད་པ་ལས་རྟོགས་ནུས་པའི་ཕྱིར་རོ། །དེ་ལྟར་ཡང་འགྲེལ་ཆེན་དེ་ལས། བཅོམ་ལྡན་
འདས་ཀྱི་གསུང་འདིའི་ཕྱིར་ཐར་པ་དོན་དུ་གཉེར་བ་རྣམས་ཀྱིས་མཆོག་ཏུ་མི་འགྱུར་བའི་
ཕྱག་རྒྱ་ཆེན་པོའི་ཡེ་ཤེས་བསྒོམ་པར་བྱའོ། །གལ་ཏེ་མི་འཕོ་བའི་ཚུལ་ཁྲིམས་མེད་པར་
མངོན་པར་ཤེས་པ་ལྔར་མི་འགྱུར་བ་མ་ཡིན་ནམ། དེའི་ཚེ་ཆོས་འཕགས་ལ་སོགས་པའི་
བྱང་ཆུབ་སེམས་དཔའ་རྣམས་དང་། བ་ཤིཥྛ་ལ་སོགས་པ་དྲང་སྲོང་རྣམས་ལ་ཇི་ལྟར་ན་
མངོན་པར་ཤེས་པ་ལྔར་འགྱུར། ཞེས། ཁམས་འཕོ་མེད་ཀྱི་བདེ་ཆེན་ཡེ་ཤེས་མངོན་དུ་
འགྱུར་བ་ལ། ཟག་མེད་ཀྱི་ལམ་ཐོབ་པ་མི་སྲིད་ན། ཆོས་འཕགས་སོགས་ཕ་རོལ་ཏུ་ཕྱིན་
པའི་བྱང་ཆུབ་སེམས་དཔའ་རྣམས་དང༌། བ་ཤིཥྛ་ལ་སོགས་པའི་ཕྱི་རོལ་པའི་དྲང་སྲོང་
152



སྡོམ་པ་གསུམ་གྱི་དཀའ་འགྲེལ་ས་ལམ་དང་ཡུལ་ཆེན་གྱི་རྣམ་པར་བཞག་པ། ་
རྣམས་ལའང་དེ་མེད་པར་ཐལ་ལོ། །ཞེས་དོགས་པ་བཀོད་ནས། དེའི་ལན་དུ། བྱང་ཆུབ་
ཀྱི་སེམས་འདི་ལ་བཅིང་བ་གཉིས་ཏེ་ཤེས་རབ་ཀྱི་ཆགས་པ་བྲལ་བས་དང་། ཤེས་རབ་ཀྱི་
ཚོགས་པས་སོ། །དེ་ལྟར་བརྗོད་པའི་རིམ་པ་འདིས། ས་བརྒྱད་ཀྱི་དབང་ཕྱུག་ལ་སོགས་
པའི་ལྷ་རྣམས་དང་། བྱང་ཆུབ་སེམས་དཔའ་རྣམས་ལ་ཡང་མངོན་པར་ཤེས་པ་ལྔ་རིག་པར་
བྱའོ། །བ་ཤིཥྛ་ལ་སོགས་པའི་དྲང་སྲོང་རྣམས་ལ་མངོན་པར་ཤེས་པ་ལྔ་མེད་དེ། ཞེས་
སོགས་བཤད་པས་སོ། །
ལུགས་གཉིས་པ་སྤྲུལ་སྐུ་པདྨ་དཀར་པོས་ས་བཅུ་གཉིས་དང་བཅུ་གསུམ་སོགས་
ཐམས་ཅད་ཚད་མར་ཞལ་གྱིས་བཞེས་པ་ལ་དཔྱད་པར་བྱ་སྟེ། དུས་འཁོར་ནས་བཤད་
པའི་ས་བཅུ་གཉིས་པ་ཐོབ་མ་ཐག་པའི་གང་ཟག་ཆོས་ཅན། ཁྱོད་ཀྱེ་རྡོར་ནས་བཤད་པའི་
ས་བཅུ་གསུམ་པ་ཐོབ་པའི་གང་ཟག་ཡིན་པར་ཐལ། ཁྱོད་སངས་རྒྱས་མ་ཐག་པའི་གང་
ཟག་ཡིན་པའི་ཕྱིར། འདོད་ན། ཁྱོད་ས་བཅུ་གཉིས་པ་ཐོབ་ཟིན་ཐོབ་པའི་གང་ཟག་ཡིན་
པར་ཐལ། འདོད་པའི་ཕྱིར། འདོད་ན་མ་ཡིན་པར་ཐལ། ས་བཅུ་གཉིས་པ་ཐོབ་མ་ཐག་པའི་
གང་ཟག་ཡིན་པའི་ཕྱིར་ཏེ། ཆོས་ཅན་དེ་ཡིན་པའི་ཕྱིར། གལ་ཏེ་ཀྱེ་རྡོར་ནས་བཤད་པའི་ས་
བཅུ་གསུམ་པ་ཐོབ་པའི་གང་ཟག་ཡིན་པར་ཐལ་ལ། མ་ཁྱབ་ན། དེ་ཆོས་ཅན། ཁྱོད་དེ་ཐོབ་
ངེས་ཀྱི་གང་ཟག་ཡིན་པར་ཐལ། ཁྱོད་དེ་ཐོབ་པའི་གང་ཟག་དང་ཁྱོད་དེ་ཐོབ་ངེས་ཀྱི་གང་
ཟག་གང་རུང་ཡིན། དང་པོ་མ་ཡིན་པའི་ཕྱིར། འདོད་ན། ཁྱོད་ཀྱེ་རྡོར་ནས་བཤད་པའི་
སངས་རྒྱས་ངེས་ཀྱི་གང་ཟག་ཡིན་པར་ཐལ་ལོ། །འདོད་ན། ཁྱོད་སངས་རྒྱས་ངེས་ཀྱི་གང་
ཟག་ཡིན་པར་ཐལ་ལོ། །ཡང་ཀྱེ་རྡོར་ནས་བཤད་པའི་ས་བཅུ་གསུམ་པ་ཐོབ་མ་ཐག་པའི་
སངས་རྒྱས་ཆོས་ཅན། ཁྱོད་ས་བཅུ་དྲུག་པ་ཐོབ་པའི་གང་ཟག་ཡིན་པར་ཐལ། ཁྱོད་དེ་ཐོབ་
པའི་གང་ཟག་དེ། ཐོབ་ངེས་ཀྱི་གང་ཟག་གང་རུང་ཡིན། ཕྱི་མ་ཡིན་པའི་ཕྱིར། འདོད་ན།
ཁྱོད་ས་བཅོ་ལྔ་པ་ཐོབ་པའི་གང་ཟག་ཡིན་པར་ཐལ་ལོ། །འདོད་ན། ཁྱོད་ས་བཅུ་དྲུག་པ་
153



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
དང༌། བཅོ་ལྔ་པ་དང་། ས་བཅུ་གཉིས་པ་གསུམ་ཅིག་ཆར་ཐོབ་པའི་གང་ཟག་ཡིན་པར་
ཐལ། ཁྱོད་དེ་གསུམ་ཐོབ་པའི་གང་ཟག་ཡིན་པ་གང་ཞིག །ཁྱོད་དེ་གསུམ་རིམ་ཅན་ཐོབ་
པའི་གང་ཟག་མ་ཡིན་པའི་ཕྱིར། འདོད་ན། ཁྱོད་སློབ་ལམ་དུ་གྱུར་པའི་ས་བཅོ་ལྔ་པ་དང་།
མི་སློབ་ལམ་དུ་གྱུར་པའི་ས་བཅུ་དྲུག་པ་གཉིས་ཅིག་ཆར་ཐོབ་པའི་གང་ཟག་ཡིན་པར་ཐལ།
འདོད་པ་གང་ཞིག །ས་བཅོ་ལྔ་པ་སློབ་ལམ་དང་། ས་བཅུ་དྲུག་པ་དེ་མི་སློབ་ལམ་ཁྱེད་རང་
འདོད་པའི་ཕྱིར་རོ། །འདོད་ན། ཁྱོད་སློབ་པ་ཡིན་པར་ཐལ། ཁྱོད་སློབ་ལམ་དུ་གྱུར་པའི་ས་
བཅོ་ལྔ་པ་ཐོབ་མ་ཐག་པའི་གང་ཟག་ཡིན་པའི་ཕྱིར། འདོད་མི་ནུས་ཏེ་ཁྱོད་སངས་འཕགས་
ཡིན་པའི་ཕྱིར་རོ། །འདོད་ན། ས་བཅུ་དྲུག་དང་། བཅུ་གསུམ་དང་། བཅུ་གཉིས་སུ་བཤད་
པ་དེ་དག་ལ་སྤངས་རྟོགས་རིམ་ཅན་ཇེ་མཐོར་སོང་ནས། རང་རང་གི་མཐར་ཐུག་དེར་སློབ་
པོ་རེ་ཁས་ལེན་ནམ་མི་ལེན། མི་ལེན་ན། ས་བཅུ་དྲུག་ཏུ་བཞག་པ་ལ་དགོས་པ་མེད་དེ།
ས་བཅོ་ལྔ་པ་མན་ཆད་ལ་སྤངས་རྟོགས་རིམ་ཅན་མེད་ཅིང་། རྟོགས་པ་གོང་འཕེལ་དུ་འགྲོ་
རྒྱུ་མི་འདུག་པའི་ཕྱིར། གལ་ཏེ་ཁས་ལེན་ནི། དུས་འཁོར་ནས་བཤད་པའི་ས་བཅུ་གཉིས་
པ་ལ་གནས་པའི་སངས་རྒྱས་དེས། ཀྱེ་རྡོར་ནས་བཤད་པའི་ས་བཅུ་གསུམ་པ་ཐོབ་པའི་
གེགས་སུ་གྱུར་པའི་སྤང་བྱ་དང༌། ས་བཅུ་གསུམ་པོ་དང༌། བཅོ་ལྔ་པ་དང༌། བཅུ་དྲུག་པ་
རྣམས་ཐོབ་པའི་གེགས་སུ་གྱུར་པའི་སྤང་བྱ་རྣམས་སྤངས་སམ། མ་སྤང་ན་སྤངས་རྟོགས་
ཡོངས་སུ་མ་རྫོགས་པའི་མཐར་ཐུག་གི་སངས་རྒྱས་དེ་འདྲ་ཡ་མཚན་ཞིང་། སྤངས་ན། དེས་
ཀྱང་ས་དེ་རྣམས་ཅིག་ཆར་དུ་ཐོབ་པར་ཐལ་བ་ཟློག་ཏུ་མེད་པས། སློབ་ལམ་དང་མི་སློབ་
ལམ་གྱི་ས་གཉིས་རྒྱུད་གཅིག་ལ་ཅིག་ཆར་འཇོག་པ་མཁས་པ་བདེ་བའི་དགའ་སྟོན་ཆེན་པོ་
མ་ལེགས་སམ། ཡང་ཀྱེ་རྡོར་ནས་བཤད་པའི་ས་བཅུ་གསུམ་པའི་ཡེ་ཤེས་སྐད་ཅིག་མ་ལ་
གནས་པའི་གང་ཟག་དེ། ཡུལ་ཆེན་སུམ་ཅུ་རྩ་གཉིས་བགྲོད་ཟིན། རྩ་དབུ་མའི་མདུད་པ་སོ་
གཉིས་གྲོལ་ཟིན་ཡང་། སློབ་ལམ་ཙམ་དུ་བཞག་ནས། དུས་འཁོར་ནས་བཤད་པའི་ས་བཅུ་
154



སྡོམ་པ་གསུམ་གྱི་དཀའ་འགྲེལ་ས་ལམ་དང་ཡུལ་ཆེན་གྱི་རྣམ་པར་བཞག་པ།
གཉིས་པའི་ཡེ་ཤེས་སྐད་ཅིག་མ་དང་པོ་ལ་གནས་པ་དེ་ཡང་སངས་རྒྱས་ཀྱི་ས་མཚན་ཉིད་
པར་འཇོག་པ་ལ་གནད་ཅི་ཞིག་ཡོད། གལ་ཏེ་ཀྱེ་རྡོར་ལུགས་ལ། དེའི་གོང་དུ་ཡང་སྦས་
པའི་ཡུལ་ལྔ་བགྲོད་དགོས་པའི་རྒྱུ་མཚན་གྱིས་ཡིན་ནོ་སྙམ་ན། གནད་དེ་ཉིད་ཀྱིས་དུས་
འཁོར་ས་བཅུ་གཉིས་པ་ལ་གནས་པ་དེ་ཡང་། སངས་རྒྱས་མཚན་ཉིད་པ་མ་ཡིན་པར་གོར་
མ་ཆག་སྟེ། ཡུལ་ཆེན་སོ་བདུན་མ་བགྲོད་པས་སྤངས་རྟོགས་མཐར་མ་ཕྱིན་པའི་ཕྱིར་རོ། །
གལ་ཏེ་འདི་སྙམ་དུ། དུས་འཁོར་ས་བཅུ་གཉིས་པ་ལ་གནས་པའི་སངས་རྒྱས་དེས།
བརྟག་གཉིས་ནས་བཤད་པའི་ས་བཅུ་གསུམ་པ་དང༌། ལྷན་སྐྱེས་ས་བཅུ་དྲུག་པ་རྣམས་
ཐོབ་པས་སྤངས་རྟོགས་ཡོངས་སུ་རྫོགས་སོ་སྙམ་ན། འོ་ན་དེས་བརྟག་གཉིས་ནས་བཤད་
པའི་བཅུ་གཉིས་པ་ཐོབ་པར་ཐལ། དེ་ནས་བཤད་པའི་ས་བཅུ་གསུམ་པ་ཐོབ་པའི་ཕྱིར།
ཁྱབ་པ་འདི་ཁོ་བོས་མཁས་པའི་མདུན་སར་བཅས་ཤིང་། འདོད་ན། དེས་དེ་དུས་ནམ་ཞིག་
གི་ཚེ་སྐབས་གང་དུ་ཐོབ་དྲིས་ནས། བརྟག་གཉིས་སློབ་ལམ་ས་བཅུ་གཉིས་པ་དང་། དུས་
འཁོར་མི་སློབ་ལམ་ས་བཅུ་གཉིས་པ་གཉིས་ཅིག་ཆར་ཐོབ་ཅེས་སྨྲ་དགོས་འབྱུང་བས།
མཁས་པའི་རྣམ་འགྱུར་དུ་ཨེ་འགྲོ་ན། དགོངས་ཤིག །ཡང་ས་ལུགས་ལ་སྐྱོན་འཛིན་པའི་ཚེ།
ཕར་ཕྱིན་ལམ་གྱིས་ས་བཅུ་པོ་མན་ཆད་བགྲོད་པ་དེས་རྩ་མདུད་མ་གྲོལ་ན། ནང་རྩ་གནས་
ཀྱི་རྟེན་འབྲེལ་ཟབ་མོ་མ་མཐོང་བའི་ཕྱིར། འཕགས་པ་བཏགས་པ་བ་ཡིན། གྲོལ་ན་ནི་
མདོ་ལམ་ནས་ཕྱིན་ཀྱང་། སྔགས་ཀྱི་སྤངས་རྟོགས་རྫོགས་པར་སོང་ངོ་ཞེས་དང༌། དེས་ན་
གང་ཟག་དེ་ནི་དབང་མ་བསྐུར་ཡང་ཐོབ་པ་ཡིན་ཞེས་སོགས་བཤད་སྣང་བ་ནི་དཔྱད་མི་
བཟོད་དེ། མདོ་རང་རྐང་ནས་ས་བཅུ་པ་མན་ཆད་བགྲོད་པའི་གང་ཟག་ཆོས་ཅན། ཁྱོད་
མདོ་རང་རྐྱང་ལས་ས་བཅུ་བགྲོད་པའི་གང་ཟག་མོ་ཡིན་པར་ཐལ། ཁྱོད་སྔགས་ལམ་ལ་
བརྟེན་ནས་ས་བཅུ་བགྲོད་པའི་གང་ཟག་ཡིན་པའི་ཕྱིར་ཏེ། ཁྱོད་ས་བཅུ་བགྲོད་པའི་གང་
ཟག་ཡིན་པ་གང་ཞིག །ཁྱོད་ཀྱིས་ཐོབ་པའི་ས་དང་པོ་སོགས་བཅུ་ཆར་སྔགས་ལམ་ཡིན་
15



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
པའི་ཕྱིར་ཏེ། དེ་རྣམས་སྔགས་ཀྱི་དབང་མ་བསྐུར་ཡང་ཐོབ་པའི་ལམ་ཡིན་པའི་ཕྱིར།
རྟགས་དངོས། གལ་ཏེ་མདོ་ལམ་ནས་ས་དང་པོ་སོགས་ཐོབ་པ་ཡོད་པར་ཁས་བླངས་ཀྱི། ,་
མདོ་རང་རྐང་ནས་དེ་ཐོབ་པར་ཁས་མ་བླངས་སོ་སྙམ་ན། འོ་ན་མདོ་ལམ་ནས་ས་བཅུ་
བགྲོད་པའི་ས་བཅུ་པོ་དེ་མདོ་སྔགས་ཀྱི་ལམ་གྱི་གཞི་མཐུན་པ་ཡིན་པར་ཐལ། དེ་མདོ་
ལམ་གང་ཞིག །སྔགས་ལམ་ཡིན་པའི་ཕྱིར། ཕྱི་མ་གྲུབ་སྟེ། སྔགས་ཀྱི་དབང་བསྐུར་ཐོབ་
པའི་ལམ་ཡིན་པའི་ཕྱིར། རྟགས་དངོས། ཡང་རྗེ་རེད་མདའ་པས་ས་བཅུ་གསུམ་སོགས་
བཤད་ཀྱང་། དོན་ལ་ས་བཅུ་གཅིག་ལས་མེད་གསུངས་པ་ནི། མདོ་སྔགས་ཀྱི་ཟབ་ཁྱད་མ་
ཕྱེད་ཅིང་། གསུང་ངག་རྡོ་རྗེ་ཚིག་རྐང་ལྟ་བུའི་ས་ལམ་བགྲོད་པའི་ཟབ་དོན་ཐུགས་སུ་མ་
བྱོན་པས་ལན་ནོ། །
ཡང་མཁས་པ་གོ་བོ་རབ་འབྱམས་པས། མདོ་སྔགས་གཉིས་སངས་རྒྱས་ཀྱི་མཚན་
གཞི་ལ་མི་མཐུན་པ་མ་གཏོགས། མཚན་ཉིད་ལ་མཐུན་ཞེས་དང་། མདོ་ནས་བཤད་པའི་
བཅུ་གཅིག་ཀུན་ཏུ་འོད་ཀྱི་ས་དང་། སྔགས་ནས་བཤད་པའི་བཅུ་གཅིག་པ་དཔེ་མེད་པའི་
ས་གཉིས་དོན་གཅིག་ཅེས་འཆད་པ་དེ་ཡང་བརྟག་དགོས་ཏེ། འོ་ན། མདོ་རང་རྐང་ནས་
བཤད་པའི་སངས་རྒྱས་མཚན་ཉིད་པ་ཞིག་ཡོད་པར་ཐལ། མདོ་སྔགས་གཉིས་སངས་རྒྱས་
ཀྱི་མཚན་ཉིད་ལ་མཐུན་པའི་ཕྱིར། འདོད་ན། མདོ་རང་རྐང་ནས་བཤད་པའི་སངས་
འཕགས་ཆོས་ཅན། ཁྱོད་ས་བཅུ་གསུམ་པ་ཐོབ་པའི་གང་ཟག་ཡིན་པར་ཐལ། ཁྱོད་སངས་
འཕགས་པའི་ཡིན་ཕྱིར། ཁྱབ་པ་དོན་གྱིས་ཁས། འདོད་ན་མ་ཡིན་པར་ཐལ། ཁྱོད་ས་བཅུ་
གཅིག་པ་ཀུན་ཏུ་འོད་ལ་གནས་པའི་གང་ཟག་ཡིན་པའི་ཕྱིར། ཁྱབ་སྟེ། ས་བཅུ་གཅིག་པ་
ཀུན་ཏུ་འོད་ཡིན་ན། སློབ་ལམ་ཡིན་པས་ཁྱབ་པ་ཡོད་པའི་ཕྱིར། རྟགས་གྲུབ་སྟེ། ཆོས་
ཅན་ཡིན་པའི་ཕྱིར། ཁྱེད་རང་གིས་ཕར་ཕྱིན་པས། སངས་འཕགས་ས་བཅུ་གཅིག་པ་ལ་
གནས་པར་ཁས་ལེན་ཞེས་བཤད་པའི་ཕྱིར། གལ་ཏེ་རྩ་བར་མི་ཁྱབ་ན། མདོ་རང་རྐང་ནས་
156



སྡོམ་པ་གསུམ་གྱི་དཀའ་འགྲེལ་ས་ལམ་དང་ཡུལ་ཆེན་གྱི་རྣམ་པར་བཞག་པ།
བཤད་པའི་སངས་འཕགས་ཡོད་པར་ཐལ། མདོ་རང་རྐང་ནས་བཤད་པའི་ས་བཅུ་གཅིག་
པ་ལ་གནས་པའི་གང་ཟག་དེ་སངས་འཕགས་ཡིན་པའི་ཕྱིར་ཏེ། དེ་སངས་འཕགས་དང་
བྱང་འཕགས་གང་རུང་ཡིན། ཕྱི་མ་མ་ཡིན་པའི་ཕྱིར། ཕྱི་མ་མ་གྲུབ་ན། དེ་ཆོས་ཅན། ཁྱོད་
མདོ་རང་རྐང་ནས་བཤད་པའི་འཕགས་པ་མ་ཡིན་པར་ཐལ། ཁྱོད་སྔགས་བླ་མེད་རང་རྐང་
ནས་བཤད་པའི་འཕགས་པ་ཡིན་པའི་ཕྱིར་ཏེ། ཁྱོད་བཅུ་གཅིག་པ་དཔེ་མེད་པའི་ས་ལ་
གནས་པའི་འཕགས་པ་ཡིན་པའི་ཕྱིར། ཁྱབ་སྟེ། བཅུ་གཅིག་པ་དཔེ་མེད་པའི་ས་ཡིན་ན།།
བླ་མེད་རང་རྐང་ནས་བཤད་པའི་ས་ཡིན་དགོས་པའི་ཕྱིར། རྟགས་དངོས། གོང་གི་རྟགས་
གྲུབ་སྟེ། ཁྱོད་ས་བཅུ་གཅིག་པ་ལ་གནས་པའི་འཕགས་པ་ཡིན་པའི་ཕྱིར། གལ་ཏེ། ཆོས་
ཅན་དེ་འདྲ་མེད་དོ་ཟེར་ན། མདོ་རང་རྐང་ནས་བཤད་པའི་ས་བཅུ་གཅིག་པ་ལ་གནས་
པའི་གང་ཟག་ཡོད་པར་ཐལ། མདོ་རང་རྐང་ནས་བཤད་པའི་ས་བཅུ་གཅིག་པ་ཡོད་པའི་
ཕྱིར་ཏེ། མདོ་རང་རྐང་ནས་བཤད་པའི་ཀུན་ཏུ་འོད་ཀྱི་ས་ཡོད་པའི་ཕྱིར། ཁྱེད་རང་གི་སྡོམ་
གསུམ་དཀའ་འགྲེལ་ལས། ཕར་ཕྱིན་ཐེག་པ་ནས་བཤད་པའི་བཅུ་གཅིག་ཀུན་ཏུ་འོད་དང་།
བཅུ་གཅིག་པ་དཔེ་མེད་པའི་ས་གནད་གཅིག་ཅིང་ཞེས་སོགས་བཤད་པའི་ཕྱིར། གལ་ཏེ་
མདོ་ནས་བཤད་པའི་དེ་ཡོད་པའི་ཕྱིར་ལ་མ་ཁྱབ་ན། འོ་ན་མདོ་ནས་བཤད་པའི་བཅུ་
གཅིག་ཀུན་ཏུ་འོད་དང་། བླ་མེད་ནས་བཤད་པའི་ས་བཅུ་གསུམ་པ་གཉིས་དོན་གཅིག་
པར་གསུང་བ་ཡང་བརྟག་པར་བྱ་སྟེ། མདོ་ནས་བཤད་པའི་བཅུ་གཅིག་ཀུན་ཏུ་འོད་ཀྱི་ས་
ཆོས་ཅན། ཁྱོད་སྦས་པའི་ས་ཡིན་པར་ཐལ། ཁྱོད་ས་བཅུ་གསུམ་པ་ཡིན་ཕྱིར། འདོད་ན།
ཁྱོད་ཕར་ཕྱིན་ཐེག་པ་ལས་སྦས་ཏེ་མ་བཤད་པར་ཐལ་ལོ། །བྱས་པ་ལ་ཁོ་ན་རེ། འོ་ན།
ཁྱོད་རང་ལ། སངས་རྒྱས་པའི་མཁྱེན་པ་ཆོས་ཅན། ཁྱོད་སྦས་པའི་ས་ཡིན་པར་ཐལ། ཁྱོད་
ས་བཅུ་གསུམ་པ་ཡིན་པའི་ཕྱིར། ཁྱབ་པ་དངོས། རྟགས་དོན་གྱིས་འགྲུབ། འདོད་ན། ཁྱོད་
ཕར་ཕྱིན་ཐེག་པར་སྦས་ཏེ་མ་བཤད་པར་ཐལ་ལོ། །བྱས་པ་ལ་ཁོ་ན་རེ། འོ་ན་ཁྱོད་རང་ལ།
157



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
སངས་རྒྱས་པའི་མཁྱེན་པ་ཆོས་ཅན། ཟེར་ན། རང་ལྡོག་ལ་འཁྲུལ་པའི་སྐྱོན་དུ་སྣང་མོད།
དོན་གྱིས་ན་ཕར་ཕྱིན་ཐེག་པར། སངས་རྒྱས་དང་། སངས་རྒྱས་ཀྱི་མཁྱེན་པོ་དང་། རྣམ་
མཁྱེན་ཞེས་སོགས་མིང་ཙམ་ཞིག་མ་སྦས་པར་བཤད་ཀྱང༌། དོན་སྦས་ཏེ་བཤད་པས་དོན་
ལ་སྐྱོན་ཆགས་པ་མ་ཡིན་ནོ། །
ཡང་མདོ་རང་རྐང་ནས་བཤད་པའི་བཅུ་གཅིག་ཀུན་ཏུ་འོད་ཀྱི་ས་དེ་ས་བཅུ་གསུམ་པ་
ཡིན་པར་ཐལ། དེ་ཡོད་པ་གང་ཞིག །བཅུ་གཅིག་ཀུན་ཏུ་འོད་ཀྱི་ས་དེ་ས་བཅུ་གསུམ་ཡིན་
པའི་ཕྱིར། དང་པོ་དེར་ཐལ། མདོ་རང་རྐང་ནས་བཅུ་གཅིག་ཀུན་ཏུ་འོད་ཀྱི་སར་བཤད་
པའི་ཕྱིར་ཏེ། མདོ་རང་རྐང་ནས་ཐེག་ཆེན་གྱི་ལམ་ལྔ་བཤད་པའི་ཕྱིར་རོ། །རྩ་བར་འདོད་ན།
དེ་ཆོས་ཅན། ཁྱོད་མདོ་རང་རྐང་ནས་བཤད་པའི་ས་མིན་པར་ཐལ། ཁྱོད་སྔགས་བླ་མེད་
ནས་བཤད་པའི་ས་ཡིན་པའི་ཕྱིར་ཏེ། ཁྱོད་བཅུ་གསུམ་རྡོ་རྗེ་འཛིན་པའི་ས་ཡིན་པའི་ཕྱིར།
ཡང་སྒྲ་པ་ཤེར་རིན་པས། མདོ་ལམ་ནས་ས་བཅུ་ལམ་ལྔ་མཐར་ཕྱིན་པ་དེས། སྔགས་ལ་
འཇུག་པའི་ཚེ་སྔགས་ཀྱི་ཚོགས་ལམ་ནས་ལམ་ལྔ་ས་བཅུ་སླར་ཡང་འགྲོ་དགོས་ཞེས་འཆད་
པ་འདི། དཔལ་ལྡན་ས་སྐྱ་པའི་དགོངས་པ་ནི་གཏན་ནས་མ་ཡིན་ཏེ། ལམ་འཇུག་ལྡོག་གི་
ཡིག་ཆུང་དང་འགལ་བའི་ཕྱིར་རོ། །ཡང་ཕར་ཕྱིན་རང་རྐང་གི་སངས་འཕགས་ཆོས་ཅན།
ཁྱོད་སྤངས་རྟོགས་མཐར་ཐུག་བརྙེས་པའི་སངས་རྒྱས་ཡིན་པར་ཐལ། ཁྱོད་སངས་
འཕགས་ཡིན་པའི་ཕྱིར། འདོད་ན། ཁྱོད་འཕོ་ཆགས་ཕྲ་མོ་སྤངས་པའི་གང་ཟག་ཡིན་པར་
ཐལ་ལོ། །ཡང་ཟག་པ་མེད་པའི་ཡིད་ལུས་ལ་བརྟེན་པའི་ཉན་རང་དགྲ་བཅོམ་རྣམས་ཆོས་
ཅན། ཁྱོད་འཁོར་བ་མ་ཡིན་པར་ཐལ། ཁྱོད་འཁོར་བ་སྤངས་པའི་གང་ཟག་ཡིན་པའི་
ཕྱིར་ཏེ། ཁྱོད་འཁོར་བ་ལས་ཐར་བའི་ཐར་པ་ཐོབ་པའི་གང་ཟག་ཡིན་པའི་ཕྱིར་ཏེ། ཁྱོད་
དགྲ་བཅོམ་པ་ཡིན་པའི་ཕྱིར་རོ། །འདོད་མི་ནུས་ཏེ། ཁྱོད་འཁོར་བ་རགས་པ། ཕྲ་བ། ཤིན་
ཏུ་ཕྲ་བ་གསུམ་གྱི་ནང་ནས་འཁོར་བ་ཕྲ་བ་ཡིན་པའི་ཕྱིར་རོ། །རྟགས་དངོས་སོ། །
153



སྡོམ་པ་གསུམ་གྱི་དཀའ་འགྲེལ་ས་ལམ་དང་ཡུལ་ཆེན་གྱི་རྣམ་པར་བཞག་པ།
གཉིས་པ་རྗེ་བཙུན་གོང་མས་ཇི་ལྟར་བཤད་ཚུལ་ལོ། བླ་མ་ས་སྐྱ་པ་ཆེན་པོའི་གསུང་།
རྡོ་རྗེ་ཚིག་རྐང་གི་ལྔ་བཅུ་ལ་གསང་ཞེས་པའི་རྣམ་འགྲེལ་དུ། ཕ་རོལ་ཏུ་ཕྱིན་པའི་ལམ་ལྔ་
དང་ས་བཅུ་ལ་གསང་ཞེས་དང་། ཕ་རོལ་ཏུ་ཕྱིན་པའི་ལོངས་སྐུ་རིགས་ལྔ་ལ་གསང་། ཞེས་
ཕར་ཕྱིན་རང་རྐང་གི་སངས་འཕགས་ཡོད་ཅིང༌། དེ་སྔགས་ཀྱི་སངས་འཕགས་ལས་ཅུང་
རྟོགས་པ་དམའ་བ་ལྟ་བུར་བཤད། དེ་བཞིན་དུ་རྗེ་བཙུན་རྩེ་མོས་རྒྱུད་སྡེ་སྤྱི་རྣམས་ལས་
ཀྱང༌། མདོ་རང་རྐང་ནས་བཤད་པའི་བཅུ་གཅིག་ཀུན་ཏུ་འོད་ལ་གནས་པའི་འཕགས་པ་
དེས། མདོ་ལམ་པའི་སངས་རྒྱས་ཡིན་ཡང་། སྔགས་ནས་བཤད་པའི་ཡེ་ཤེས་ལྔ་ལྡན་དང༌།
སྐུ་བཞི་དང་ལྔ་སོགས་དང་། ཤེས་བྱ་ཐམས་ཅད་རང་སྣང་དུ་མཁྱེན་པ་སོགས་མ་ཡིན་པས།
མདོ་སྔགས་ཀྱི་སངས་རྒྱས་ལ་ཁྱད་པར་ཡོད་པ་ལྟ་བུ་ཞིག་བཤད་དེ། དེ་ཉིད་ལས། མཐར་
ཐུག་པ་ནི་དེ་ལ་གོང་དུ་བོགས་དབྱུང་དུ་མེད་པས་མཐར་ཐུག་པ་སྟེ་སངས་རྒྱས་ཀྱི་ཡེ་
ཤེས་སོ། །དེ་ལའང་རྣམ་པ་གཉིས་ཏེ་སྤྱི་དོན་གྱི་མཐར་ཐུག་སྟེ། ཐེག་པ་ཐུན་མོང་བ་ལ་
གྲགས་པ་ས་བཅུ་གཅིག་པ་དང་། སྦས་དོན་གྱི་མཐར་ཐུག་སྟེ་སྔགས་ལ་གྲགས་པའི་ས་
བཅུ་གཉིས་པ་དང་བཅུ་གསུམ་པའོ། །གལ་ཏེ་མཐར་ཐུག་གཉིས་མི་རིགས་ཏེ། སྤྱི་དོན་
མཐར་ཐུག་ཡིན་ན། དེའི་སྟེང་དུ་ཡོན་ཏན་སྐྱེད་དུ་མེད་པས། སྦས་དོན་མཐར་ཐུག་ཏུ་མི་
རིགས་ལ། ཡོན་ཏན་སྐྱེད་དུ་ཡོད་ན། སྤྱི་དོན་ལ་མཐར་ཐུག་པར་མི་རིགས་སོ་ཞེ་ན། ཡོན་
ཏན་བསྐྱེད་དུ་ཡོད་དེ། ཕ་རོལ་ཏུ་ཕྱིན་པ་ལས། ཆོས་ཀྱི་དབྱིངས་ཀྱི་ཡེ་ཤེས་བྱ་བའང་མ་
བཤད་ཅིང་། ཕར་ཕྱིན་ལས་སྐུ་གསུམ་ལས་མ་བཤད་ལ། སྔགས་ལས་སྐུ་བཞི་དང་ལྟ་
བཤད་པ་དང་། དེ་བཞིན་དུ་དཔལ་སཾ་པུ་ཊ་ལས། གང་དག་བསམ་གྱིས་མི་ཁྱབ་པའི་
གནས་མངོན་དུ་མ་བྱས་པ་དེ་དག་ནི། བདེ་བར་གཤེགས་པ་སྟེ་སངས་རྒྱས་ཡིན་ལ།
མཚན་གཞི་མཚོན་པར་བྱེད་པ་ནི་རྡོ་རྗེ་སེམས་དཔའ་ཡང་དག་པར་གསུངས་སོ་ཞེས། ཞེས་
བྱ་བ་འདིས། ཕ་རོལ་ཏུ་ཕྱིན་པ་ལས་ཤེས་བྱ་གཞན་སྣང་ལས་མཁྱེན་པས། གཟུགས་ཀྱང་
139



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
གཞན་ལ་རྣམ་པ་ཐམས་ཅད་མཁྱེན་པའི་ཡེ་ཤེས་ཀྱང་གཞན་ཞེས་གསུངས་ལ། སྔགས་ཀྱི་
ཤེས་བྱ་ཐམས་ཅད་རང་སྣང་དུ་མཁྱེན་ཞེས་བྱ་བ་འདིས་ཁྱད་ཡོད་དོ། །འོ་ན་སྤྱི་དོན་ལ་
མཐར་ཐུག་བཞག་པ་མི་རིགས་སོ་སྙམ་ན། འཐད་དེ་ཉེ་བའི་བྱ་བ་བྱས་པའི་ཕྱིར་རོ། །ཞེས་
སོགས་གསལ་བར་བཤད་པའི་ཕྱིར་རོ། །་
ཡང་རྗེ་བཙུན་ས་པཎ་གྱིས་བདག་མེད་བསྟོད་འགྲེལ་ལས། ཕར་ཕྱིན་ཐེག་པ་ནས་
ས་བཅུ་གཅིག་པ་ལ་གནས་པ་སངས་རྒྱས་སུ་བཤད་པའི་སངས་རྒྱས་དེ་ནི། སངས་རྒྱས་
བཏགས་པ་བ་དང་། བླ་མེད་ལས་ས་བཅུ་གསུམ་པ་ལ་གནས་པ་སངས་རྒྱས་སུ་བཤད་
པའི་སངས་རྒྱས་དེ། སངས་རྒྱས་མཚན་ཉིད་པ་ཡིན་ཞེས་དངོས་བཏགས་ཕྱེ་ནས་བཤད་དེ།
བདག་མེད་བསྟོད་འགྲེལ་ལས། སྤྱི་དོན་གཉིས་པ་རྩོད་པ་སྤོང་བ་ལ་གཉིས། རྒོལ་བ་
འགོད་པ་དང་། དེ་དགག་པའོ། །དང་པོ་ལ་ཁ་ཅིག་ན་རེ། ཁྱེད་རྡོ་རྗེ་ཐེག་པ་བ་དག་ས་བཅུ་
གསུམ་པ་སངས་རྒྱས་ཀྱི་སར་འདོད་པ་ནི་མ་ཡིན་ཏེ། ཕ་རོལ་ཏུ་ཕྱིན་པ་ལས་བཅུ་གཅིག་
པ་སངས་རྒྱས་སུ་བཤད་པ་དང་འགལ་བའི་ཕྱིར་རོ། །ཞེ་ན། དེ་དགག་པ་ལ་གཉིས་ཏེ་ལུང་
དང་རིགས་པའོ། །དང་པོ་ནི། ཡང་དག་པར་སྦྱོར་བ་ལས། གང་དག་བསམ་གྱིས་མི་ཁྱབ་
པའི་གནས་མངོན་དུ་མ་བྱས་པ་དེ་ནི་བདེ་བར་གཤེགས་པ་སྟེ་སངས་རྒྱས་ཡིན་ལ། མཚན་
གཞི་མཚོན་པར་བྱེད་པ་ནི། རྡོ་རྗེ་འཛིན་པ་ཡང་དག་པའོ་ཞེས་བཤད་ལ། དེའི་དོན་ནི།
བསམ་གྱིས་མི་ཁྱབ་པའི་གནས་ནི་ཤེས་བྱ་ཕྲ་ཞིང་ཕྲ་བ་སྟེ། དེ་མངོན་དུ་མ་བྱས་པའི་ཕ་
རོལ་ཏུ་ཕྱིན་པ་ནས་བཤད་པའི་བདེ་བར་གཤེགས་པ་སྟེ། སངས་རྒྱས་ཡིན་ལ། ཤེས་བྱ་ཕྲ་
བའི་ཕྲ་བ་མཚན་གཞིའི་དོན་མ་ལུས་པ་ཡེ་ཤེས་ཀྱི་མཚོན་པ་ནི། རྡོ་རྗེ་འཛིན་པ་ས་བཅུ་
གསུམ་པ་ཐོབ་པ་སྟེ་རྡོ་རྗེ་ཐེག་པ་ལས་བཤད་པའི་སངས་རྒྱས་མཚན་ཉིད་པ་ཞེས་
གདགས་སོ། །གཉིས་པ་རིགས་པས་ཀྱང་གནོད་དེ། རྒྱུ་ལམ་རིམ་གཉིས་ལ་སོགས་པའི་
ཁྱད་ཞུགས་པས་འབྲས་བུ་ལ་ཁྱད་པར་འཇུག་པ་ཆོས་ཉིད་དེ། ཆུ་དང་འོ་མས་བཀྲུས་པའི་
， 160



སྡོམ་པ་གསུམ་གྱི་དཀའ་འགྲེལ་ས་ལམ་དང་ཡུལ་ཆེན་གྱི་རྣམ་པར་བཞག་པ།
སྐྱུར་རུ་ར་བཞིན་ནོ། །འོ་ན་ཕ་རོལ་ཏུ་ཕྱིན་པ་ལས། ས་བཅུ་གཅིག་པ་སངས་རྒྱས་སུ་བཤད་
པ་དང་འགལ་ལོ་ཞེ་ན། འོ་ན་ཁྱེད་མདོ་ལས་ས་བཅུ་པ་སངས་རྒྱས་སུ་བཤད་པ་གང་གིས་
སྤོངས། དེ་ཉེ་བ་ཉིད་ལ་དགོངས་སོ་ཞེ་ན། བཅུ་གཅིག་པའང་ཉེ་བ་ཉིད་ལ་དགོངས་པས་
མཚུངས་སོ་ཞེས་མདོ་ནས་བཤད་པའི་ས་བཅུ་གཅིག་པ་ལ་གནས་པའི་འཕགས་པ་ཞིག་
ཡོད་པར་ཞལ་གྱིས་བཞེས་ནས། དེ་སངས་རྒྱས་བཏགས་པ་བ་ཡིན་པ་དང་། བླ་མེད་ནས་
བཤད་པའི་ས་བཅུ་གསུམ་པ་ལ་གནས་པའི་གང་ཟག་དེ། སངས་རྒྱས་མཚན་ཉིད་པ་ཡིན་
པར་བཤད་དོ། །དེས་ན་གཞུང་འདི་ལས་ཀྱང་། རྒྱུ་ལ་ཁྱད་ཞུགས་པས་འབྲས་བུ་ལ་ཁྱད་
པར་འབྱུང་བ་ཆོས་ཉིད་དེ། ཞེས་སོགས་ཀྱི། མདོ་རང་རྐང་གི་ལམ་ལས་ཐོབ་པའི་ས་བཅུ་
གཅིག་པ་ཞིག་ཡོད་པ་ལྟ་བུར་བཤད་ལ། གོང་གི་སྤྱི་དོན་རྣམས་ལས་ཀྱང་ས་བཅུ་གཅིག་
པ་སྤྱི་དོན་གྱི་མཐར་ཐུག་པར་བཤད་པས། ས་བཅུ་གཅིག་པ་མདོ་ལམ་ལས་ཐོབ་པར་ནུས་
ཞེས་པར་སོང་ལ། སློབ་དཔོན་རིན་པོ་ཆེས་གནད་ཀྱི་གསལ་བྱེད་ལས་ནི། ཕར་ཕྱིན་ཐེག་
པས་བགྲོད་པར་བྱ་བ་ས་བཅུ་གཅིག་པའམ་སྤྱི་དོན་གྱི་མཐར་ཐུག་ཅེས་བཤད་པས། ཕར་
ཕྱིན་ཐེག་པས་བགྲོད་པར་བྱ་བ་ས་བཅུ་གཅིག་པའམ་བཅུ་གཉིས་པ་སྤྱི་དོན་གྱི་མཐར་ཐུག་
ཅེས་བཤད་པས། ས་བཅུ་གཅིག་པ་དང་བཅུ་གཉིས་པ་གཉིས་ཆར་ཡང་མདོ་རང་རྐང་ལམ་
ལས་ཐོབ་པར་ནུས་པ་ལྟ་བུར་བཤད་མོད། གོང་དུ་བཤད་པའི་ལམ་འཇུག་ལྡོག་ལས། མདོ་
རང་རྐང་ལས་ས་བཅུ་པ་མན་ཆད་བགྲོད་ནས་ས་བཅུ་གཅིག་པ་ཐོབ་པ་སྔགས་ལ་ངེས་པར་
ལྟོས་དགོས་པར་བཤད་པའི་གནད་ཀྱིས་མདོ་རང་རྐང་ལ་བརྟེན་ནས་ཐོབ་པའི་ས་བཅུ་
གཅིག་པ་སོགས་གཏན་ནས་ཞལ་གྱིས་མི་བཞེད་པས། གོང་མའི་གསུང་སྒྲོས་དེ་དག་ལ་
ཞིབ་ཏུ་དཔྱད་ན། མི་འདྲ་བའི་ཁྱད་པར་ཧ་ཅང་ཆེ་བ་ཞིག་ཡོད་པར་མངོན་ནོ། །
གསུམ་པ་གནད་ཀྱི་དོན་ངོས་བཟུང་བ་ལ། འོ་ན་རྗེ་བཙུན་གོང་མའི་གསུང་དེ་དག་
འགལ་མེད་དུ་ཁས་བླངས་ཚུལ་ཇི་ལྟ་བུ་སྙམ་ན་རྣ་བ་བླགས་ཏེ་ཉོན་ཅིག །འདི་ལ་གཉིས་
， 161



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
རྒྱུད་དང་མན་ངག་གི་ལུགས་གཉིས་སོ། །དང་པོ་ནི། ས་བཅུ་གཅིག་པ་ཐོབ་པ་སྔགས་ལམ་
ལ་ལྟོས་དགོས་པ་ལམ་འཇུག་ལྡོག་ནས་བཤད་པ་ལྟར་ཡིན་པས། ས་བཅུ་གཅིག་པ་ལ་
སྔགས་ལམ་ཡིན་པས་ཁྱབ་ལ། འོན་ཀྱང་རྒྱུད་སྡེ་སྤྱི་རྣམ་དང་། བདག་མེད་བསྟོད་འགྲེལ་
གྱི་དགོངས་པ། མདོ་རང་རྐང་ལས་ས་བཅུ་གཅིག་པ་ཀུན་ཏུ་འོད་ཀྱི་མིང་ཙམ་ཞིག་བཤད་
ཅིང་། མདོ་ལུགས་པ་དག་གིས། ས་དེ་ཐོབ་པ་ལ་སངས་རྒྱས་སུ་བཞེད་པ་ཙམ་ལ་བསམ་
ནས། ས་བཅུ་གཅིག་པ་ལ་གནས་པའི་གང་ཟག་དེ། སྤྱི་དོན་གྱི་མཐར་ཐུག་དང་། ཕ་རོལ་
ཕྱིན་པའི་མདོ་ལས་བཤད་ཚོད་ཙམ་གྱི་སངས་རྒྱས་ཡིན་ཀྱང་། སྤྱིར་སྤངས་རྟོགས་མཐར་
ཐུག་བརྙེས་པའི་སངས་རྒྱས་མ་ཡིན་པས། སངས་རྒྱས་བཏགས་པ་བ་ཡིན་ཞེས་ཁས་ལེན་
པ་ཡིན་གྱི། དེ་ཕར་ཕྱིན་མདོ་ལམ་ལས་ཐོབ་པའི་སངས་རྒྱས་ཡིན་ཀྱང་། དེ་སངས་རྒྱས་
མཚན་ཉིད་པ་མིན་ཞེས་ཁས་ལེན་པ་ནི་མ་ཡིན་ཏེ། ས་བཅུ་གཅིག་པ་མཚན་ཉིད་པ་ཞིག་
སུས་ཐོབ་ཀྱང་། སྔགས་ལམ་ལ་བརྟེན་ནས་ཐོབ་དགོས་པའི་ཕྱིར་རོ། །དེས་ན་རྒྱུད་ཀྱི་
སྐབས་འདིར། མདོ་ལས་བཤད་པའི་བཅུ་གཅིག་ཀུན་ཏུ་འོད་ཀྱི་ས་དེ། སྔགས་ནས་བཤད་
པའི་བཅུ་གཅིག་པ་དཔེ་མེད་པའི་ས་ཡིན་པས། དེ་གཉིས་གནད་གཅིག་པ་ཡིན་མོད། རང་
ལྡོག་ནས་དོན་གཅིག་ཏུ་ཁས་བླངས་པར་མི་བྱ་སྟེ། བཅུ་གཅིག་པ་དཔེ་མེད་པའི་ས་དེ། །
མདོ་ནས་བཤད་པའི་ས་བཅུ་གཅིག་པ་མ་ཡིན་པའི་ཕྱིར་ཏེ། དེ་སྔགས་བླ་མེད་ཀྱི་རྒྱུད་སྡེ་
ཐུན་མོང་མ་ཡིན་པ་ནས་བཤད་པའི་ས་ཡིན་པའི་ཕྱིར་རོ། །དེ་བཞིན་དུ་མདོ་ནས་བཤད་
པའི་ས་བཅུ་གཅིག་པ་ཆོས་ཅན། སྦས་དོན་གྱི་ས་ཡིན་པར་ཐལ། སྔགས་ནས་བཤད་པའི་
ས་བཅུ་གཅིག་པ་ཡིན་པའི་ཕྱིར་ནའང་མ་ཁྱབ་སྟེ། ལམ་འབྲས་ལས་སྦས་པའི་ས་ཕྱེད་དང་
བཅུ་གསུམ་མའམ། སྦས་པའི་ས་གསུམ་སོགས་བཤད་པ་ནི། སློབ་ལམ་དུ་གྱུར་པའི་ས་
བཅུ་གཅིག་པ་དེ་མདོ་ལས་སྦས་ཞེས་པའི་དོན་ཡིན་གྱི་ས་བཅུ་གཅིག་པ་རང་ལྡོག་ནས་
སྦས་པར་མི་འཆད་པའི་ཕྱིར་རོ། །འོ་ན་དེ་ཆོས་ཅན། ཁྱོད་སྦས་པའི་ས་ཡིན་པར་ཐལ། ཁྱོད་
162



སྡོམ་པ་གསུམ་གྱི་དཀའ་འགྲེལ་ས་ལམ་དང་ཡུལ་ཆེན་གྱི་རྣམ་པར་བཞག་པ།
སློབ་ལམ་དུ་གྱུར་པའི་ས་བཅུ་གཅིག་པ་ཡིན་པ་གང་ཞིག །དེ་མདོ་ལས་སྦས་པའི་ཕྱིར་
ནའང་མ་ཁྱབ་སྟེ། སྔགས་ལམ་གྱི་ཐ་སྙད་མདོ་ལས་མ་བཤད་ཀྱང་། སྔགས་ལམ་ཡིན་ན་
མདོ་ལས་མ་བཤད་པས་ཁྱབ་པ་ཁས་མི་ལེན་པ་བཞིན་ནོ། །དེ་ཁས་ལེན་ནོ་ཞེ་ན། སངས་
རྒྱས་ཀྱི་ཡེ་ཤེས་ཆོས་ཅན་གྱི་བཤགས་པས་ལན་མེད་དོ། །དེས་ན་མདོ་ནས་བཤད་པའི་
ཀུན་ཏུ་འོད་ཀྱི་ས་ལ་གནས་པའི་སངས་རྒྱས་ལྟ་བུ་ནི་མ་ཡིན་ཏེ། སངས་འཕགས་ཡིན་ན།
སྔགས་ལམ་ནས་བཤད་ཅིང་། སྔགས་ལམ་ལས་བགྲོད་དགོས་པ་དང་། སྔགས་ལམ་ལ་
གནས་དགོས་པའི་ཕྱིར་རོ། །དེ་སངས་རྒྱས་མཚན་ཉིད་པ་ནི་མ་ཡིན་ཏེ། གང་དག་བསམ་
གྱིས་མི་ཁྱབ་པའི་གནས་མངོན་དུ་མ་བྱས་པ་དེ་ནི་བདེ་བར་གཤེགས་པ་སྟེ་སངས་རྒྱས་
ཡིན་ལ་ཞེས་པའི་དངོས་བསྟན་གྱི་སངས་རྒྱས་ཙམ་ཡིན་ཡང་། མཚན་གཞི་མཚོན་པ་ནི་རྡོ་
རྗེ་འཛིན་པ་ཡང་དག་པའོ་ཞེས་པའི་དངོས་བསྟན་གྱི་སངས་རྒྱས་དེ་མ་ཡིན་པའི་ཕྱིར་རོ། །
གཉིས་པ་མན་ངག་གི་ལུགས་ལ། མདོ་ནས་བཤད་པའི་བཅུ་གཅིག་ཀུན་ཏུ་འོད་ཀྱི་
ས་དེ། མན་ངག་གི་སྐབས་འདིར། དབང་བཞི་པ་ས་ཕྱེད་ཅེས་གྲགས་པའམ། ས་བཅུ་
གསུམ་པའི་ཕྱེད་འོག་མ་ཞེས་གྲགས་པ་དེ་དང་གནད་གཅིག་པར་ཁོ་བོས་སེམས་ཏེ། ཕྱེད་
འོག་མ་དེ། ཕ་རོལ་ཏུ་ཕྱིན་པ་དང་སྒོ་བསྟུན་གྱི། མཐར་ཕྱིན་གྱི་ལམ་དུ་བཞག་འདུག་པའི་
ཕྱིར་དང་། ལམ་འབྲས་ལས། བཅུ་གསུམ་ཕྱེད་འོག་མ་དེ་ལ་སྐད་ཅིག་མ་གཉིས་སུ་བཞག་
པའི་སྐད་ཅིག་མ་དང་པོ་ལ། བར་ཆད་མེད་པའི་དུས། བདུད་བཏུལ་བའི་དུས། ཆོ་འཕྲུལ་
བསྟན་པའི་དུས་ཞེས་སོགས་བཤད་ནས། སྐད་ཅིག་མ་གཉིས་པ་དེ་ལ། རྣམ་པར་གྲོལ་
བའི་དུས། ཐ་མར་རྫོགས་པར་བྱང་ཆུབ་པའི་དུས། ཐམས་ཅད་མཁྱེན་པ་ཆུང་ངུའི་དུས་
ཞེས་སོགས་བཤད་པ་ནི། ཕར་ཕྱིན་ལུགས་ཀྱི་སངས་རྒྱས་དེ་ཙམ་ཡིན་པ་ལ་དགོངས་ཏེ་
བཤད་པའི་ཕྱིར་རོ། །འདི་ནི་ཁོ་བོས་རྟོགས་ཏེ། སྐལ་བཟང་སྙིང་ལ་དགའ་སྟོན་དུ་གྱིས་
ཤིག །དེ་ལ་ཁོ་ན་རེ། མདོ་ནས་བཤད་པའི་བཅུ་གཅིག་ཀུན་ཏུ་འོད་ཆོས་ཅན། སྦས་དོན་
163



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
གྱི་ས་ཡིན་པར་ཐལ། ས་ཕྱེད་དང་བཅུ་གསུམ་པ་ཡིན་པའི་ཕྱིར་ཟེར་ན། ཁྱོད་རང་ལ། མདོ་
ལས་བཤད་པའི་སངས་རྒྱས་ཀྱི་ས་ཆོས་ཅན། སྦས་དོན་གྱི་ས་ཡིན་པར་ཐལ། ས་བཅུ་
གསུམ་པ་ཡིན་པའི་ཕྱིར་རོ། །ཞེས་སོགས་མཚུངས་སོ། །ཡང་བཅུ་གཅིག་ཀུན་ཏུ་འོད་ཆོས་
ཅན། ཁྱོད་མདོ་ནས་བཤད་པའི་སངས་རྒྱས་ཀྱི་ས་མ་ཡིན་པར་ཐལ། ཁྱོད་མདོ་ནས་བཤད་
པའི་བྱང་ཆུབ་སེམས་དཔའི་ས་ཡིན་པའི་ཕྱིར་ཏེ། མདོ་ནས་བཤད་པའི་བྱང་ཆུབ་སེམས་
དཔའི་ས་དང་། དེ་ནས་མ་བཤད་པའི་བྱང་ཆུབ་སེམས་དཔའི་ས་གང་རུང་གང་ཞིག །ཕྱི་མ་
མ་ཡིན་པའི་ཕྱིར། དང་པོ་གྲུབ་སྟེ། བྱང་ཆུབ་སེམས་དཔའི་ས་ཡིན་པའི་ཕྱིར། ཕྱི་མ་མ་
གྲུབ་ན། ཁྱོད་མདོ་ནས་མ་བཤད་པར་ཐལ་ལོ་ཟེར་ན། འོ་ན་ས་བཅུ་གཅིག་པ་ཆོས་ཅན།
ཁྱོད་མདོ་ནས་བཤད་པའི་སྦས་དོན་གྱི་ས་ཡིན་པར་ཐལ། ཁྱོད་དེ་དང་ཁྱོད་དེ་ནས་མ་
བཤད་པའི་ས་གང་རུང་གང་ཞིག །ཕྱི་མ་མ་ཡིན་པའི་ཕྱིར། འདོད་ན། ཁྱོད་མདོ་ནས་
བཤད་པར་ཐལ་ལོ། །འདོད་མི་ནུས་ཏེ། ཁྱོད་མདོ་ལས་སྦས་པའི་ས་ཡིན་པའི་ཕྱིར། རྩ་
བའི་རྟགས་ཕྱི་མ་མ་གྲུབ་ན། ཁྱོད་མདོ་ལས་མ་བཤད་པར་ཐལ་ལོ། །རྩ་བའི་རྟགས་དང་
པོ་དེར་ཐལ། ཁྱོད་སྦས་པའི་ས་ཡིན་པའི་ཕྱིར། མ་གྲུབ་ན། ས་བཅུ་གཅིག་པ་དེ་སྦས་པའི་
ས་ཡིན་པར་ཐལ། སྦས་པའི་ས་གསུམ་ཡོད་པའི་ཕྱིར་རོ། །ཁྱབ་པ་ཁས་སོ། །ཡང་འདིར། །
ཁྱེད་ལམ་འབྲས་པ་དག །འཚང་རྒྱ་བའི་ཚེ་འཁོར་ཚོམ་བུ་གཅིག་དང་བཅས་ངེས་པར་
འཚང་རྒྱ་དགོས་ན་འཁོར་ཚོམ་བུ་གཅིག་གི་ནང་ཚན། སྒྲུབ་པ་པོ་རང་གི་བླ་མ་དང༌།
གསོལ་བ་འདེབས་པའི་སློབ་མ་ཡང་ཆོས་ཅན། ཁྱོད་འཁོར་ཚོམ་བུ་གཅིག་དང་བཅས་
འཚང་རྒྱ་བར་ཐལ། ཁྱོད་འཚང་རྒྱ་བ་ལ་མངོན་དུ་ཕྱོགས་པའི་གང་ཟག་ཡིན་པའི་ཕྱིར།
ཁྱབ་པ་ཁས། འདོད་ན། དེ་གཉིས་ཆོས་ཅན། ཁྱེད་རང་གི་བླ་མ་དང་། རང་གི་སློབ་མ་དང་།
རྒྱུད་དག་པའི་ཕྱག་རྒྱ་སོགས་དང་བཅས་འཚང་རྒྱ་བར་ཐལ། འདོད་པའི་ཕྱིར། འདོད་ན།
སྒྲུབ་པ་པོ་རང་ཉིད་འཚང་རྒྱ་བའི་ཚེ་ཚོམ་བུ་གྲངས་མེད་བཅས་འཚང་རྒྱ་དགོས་པར་ཐལ།
164



སྡོམ་པ་གསུམ་གྱི་དཀའ་འགྲེལ་ས་ལམ་དང་ཡུལ་ཆེན་གྱི་རྣམ་པར་བཞག་པ། ་
རང་ཉིད་ཚོམ་བུ་གཅིག་དང་བཅས་འཚང་རྒྱ་བའི་ཚེ། ཚོམ་བུའི་ཡ་གྱལ་རེ་རེ་ལ་ཡང་ཚོམ་
བུ་རེ་དགོས། ཚོམ་བུ་དེའི་ཡ་གྱལ་རེ་རེ་ལ་ཡང་ཚོམ་བུ་རེ་སོགས་ཐུག་མེད་དུ་དགོས་པའི་
ཕྱིར། ཟེར་ན། འོ་ན་ཁྱོད་ལ་རྣམ་གསལ་གྱི་དཔེ་བསྟན་པར་བྱ་སྟེ། ཤིང་གཅིག་ལ་ཡལ་
འདབ་ལྔ་ཁོ་ན་ཡོད་པའི་ཡལ་འདབ་ལྔ་པ་དེ་ཆོས་ཅན། ཁྱོད་ཡལ་ག་ལོ་མ་དང་ལྡན་པ་
ཡིན་པར་ཐལ། ཁྱོད་ཤིང་ཡིན་པའི་ཕྱིར། འདོད་ན། ལོ་འདབ་ལྔ་ཁོ་ན་བྱས་པའི་ཤིང་དེ།།
ལོ་འདབ་ལྔ་ལྔ་པ་ཁོ་ན་ཅན་མ་ཡིན་པར་ཐལ། དེ་ལ་ལོ་འདབ་གྲངས་མེད་ཡོད་པའི་ཕྱིར།
ཞེས་སོགས་ཀུན་ནས་མཚུངས་སོ། །དེས་ན་འཁོར་ཚོམ་བུ་གཅིག་གི་ནང་ཚན་རེ་རེ་ལའང་།
ཚོམ་བུ་རེ་དགོས་པ་མ་ཡིན་ཏེ། དེ་དག་འཁོར་ཚོམ་བུ་གཅིག་གི་ནང་ཚན་ནམ་རིགས་སུ་
བ་གནས་པ་ཡིན་པའི་ཕྱིར་རོ། །
ཡང་ཁོ་ན་རེ། ཁྱེད་བི་རུ་པའི་རྗེས་འབྲང་དག །འཚང་རྒྱ་བ་ངེས་པར་ཉེ་རྒྱུ་ལ་ལྟོས་
དགོས་ན། འཁོར་ཚོམ་བུ་གཅིག་གི་བླ་མ་དང་། སློབ་མ་སོགས་ཀྱང་ཉེ་རྒྱུའི་སྤྱོད་པ་ལ་
བརྟེན་ནས་འཚང་རྒྱ་དགོས་པར་ཐལ། དམ་བཅའ་དེའི་ཕྱིར། འདོད་ན། དེ་དག་ལ་ཡང་
ཕྱག་རྒྱ་མ་རེ་དགོས་པར་ཐལ་ལོ། །ཟེར་ན་སྐྱོན་མེད་དེ། འཚང་རྒྱ་བའི་ཚེ། རང་གཞན་
གང་རུང་གི་ཉེ་རྒྱུའི་སྤྱོད་པ་ལ་བརྟེན་ནས་འཚང་རྒྱ་བ་ཡིན་པས། སྒྲུབ་པ་པོ་རང་ཉིད་
འཁོར་ཚོམ་བུ་གཅིག་བཅས་འཚང་རྒྱ་བའི་ཚེ། སྒྲུབ་པ་པོ་རང་ཉིད་རང་གི་ཉེ་རྒྱུའི་སྤྱོད་པ་
དང་། གཞན་རྣམས་གཞན་གྱི་ཉེ་རྒྱུའི་སྤྱོད་པ་ལ་བརྟེན་ནས་འཚང་རྒྱ་བ་ཡིན་པའི་ཕྱིར་རོ། །
ཨེ་མ་ཧོ། མདོ་རྒྱུད་གངས་ཅན་ནོར་བུའི་ལྟེ་བ་ནས། །སྡོམ་གསུམ་ཧ་རིའི་འཁྲི་ཤིང་
རྒྱས་པའི་རྩེར། །ལེགས་བཤད་འབྲས་བུ་ཆག་གས་པའི་དྲི་བསུང་གིས། །མཉན་ཡོད་པདྨའི་
ལྗོངས་འདི་གང་བར་ཤོག །
ཅེས་པ་ལམ་འབྲས་བུའི་ལེགས་པར་བཤད་པ་མཉན་ཡོད་བྱ་གཤོངས་ཆོས་ཀྱི་མདུན་
ས་ཆེན་པོར། ཀླུ་སྒྲུབ་ཁོ་བོས་ལེགས་པར་བཤད་པའོ། །
165



གངས་ཅན་རིག་བཅུད་ལས།
མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
༄༅། །ལེགས་བཤད་ཉི་མའི་འོད་ཟེར་ལས་སྡོམ་གསུམ་སྐབས་
གསུམ་པའི་དཀའ་གནད་ལ་རྣམ་པར་དཔྱད་པ་
བདུད་རྩིའི་ཟེགས་མ་བཞུགས་སོ། །
འཇམ་དཔལ་དགེས་མཛད་ལྔ་རིག་ས་སྐྱ་པ། །དེ་ཡི་ལེགས་བཤད་མཛོད་འཛིན་
འབུམ་ཕྲག་གསུམ། །༼འདི་ནས་རྐང་པོ་གཅིག་མ་དཔེ་ལས་ཆད།༽ སྙིང་ནས་ཕྱག་འཚལ་དེང་འདིར་
བདེ་ལེགས་མཛོད། །བསྟན་པའི་ཉམས་ལེན་སྙིང་པོ་སྡོམ་གསུམ་གནད། །རྟོགས་པའི་དྲི་
མ་འཁྲུད་བྱེད་ནོར་བུའི་ཆུར། །བློ་གསལ་ངང་མོ་རྩེ་བ་ཅ་ཅོའི་གཏམ། །སྙིང་གི་བདུད་རྩི་
གསོ་འདི་མཉན་པར་རིགས། ། །
ཞེས་མཆོད་བརྗོད་དང་དམ་བཅའ་སྔོན་དུ་བཏང་ནས། གལ་ཏེ་གསང་སྔགས་
བསྒོམ་འདོད་ན། །ནོར་བ་མེད་པའི་དབང་བཞི་ལོངས། །ཞེས་སོགས་ཀྱི་སྐབས་སུ་གསུམ་
ལས། དང་པོ་གཞུང་འགྲེལ་ལ། གཞུང་འདིར། ནོར་བ་མེད་པའི་དབང་བཞི་ལོངས། །ཞེས་
པ་ནས། རྡོ་རྗེ་འཛིན་པའི་ས་དགེ་བ། །བཅུ་གསུམ་པ་ནི་ཐོབ་པར་འགྱུར། །ཞེས་པའི་བར་
གྱིས་སྙིང་པོ་བསྡུས་པའི་སྐབས་གསུམ་པ་རིག་འཛིན་སྡོམ་པའི་སྐབས་འཆད་པ་ལ་བརྒྱད།
སྨིན་བྱེད་དབང་གི་གནད་ལ་འཁྲུལ་པ་དགག །གྲོལ་བྱེད་ལམ་གྱི་གནད་ལ་འཁྲུལ་པ་
དགག །ཡེ་ཤེས་ཕྱག་ཆེན་གནད་ལ་འཁྲུལ་པ་དགག །ཡན་ལག་ལྟ་བའི་གནད་ལ་འཁྲུལ་
པ་དགག །རྒྱུད་སྡེའི་སྒྲུབ་ཐབས་གནད་ལ་འཁྲུལ་པ་དགག །བོགས་འབྱིན་སྤྱོད་པའི་
15



སྡོམ་པ་གསུམ་སྐབས་གསུམ་པའི་དཀའ་གནད་ལ་རྣམ་པར་དཔྱད་པ་བདུད་རྩིའི་ཟེགས་མ།
གནད་ལ་འཁྲུལ་པ་དགག །མཐར་ཐུག་འབྲས་བུའི་གནད་ལ་འཁྲུལ་པ་དགག །གནས་
སྐབས་ས་ལམ་གནད་ལ་འཁྲུལ་པ་དགག་པའོ། །དང་པོ་ལ་གསུམ། གནད་ལ་འཁྲུལ་མེད་
སྨིན་བྱེད་བཤད། གནད་ལ་འཁྲུལ་པའི་སྨིན་བྱེད་དགག །ཞར་བྱུང་དམ་ཚིག་འཁྲུལ་པ་
དགག་པའོ། །དང་པོ་མདོར་བསྟན་པ་ནི། རྡོ་རྗེ་ཐེག་པའི་ལམ་ཞུགས་ཏེ། །ཞེས་སོགས་
རྐང་པ་གསུམ་དང་། རྒྱས་བཤད་ནི། སྨིན་པར་བྱེད་པའི་དབང་བསྐུར་ཡང་། །ཞེས་སོགས་
ནས། དེ་ཡི་སྡོམ་པ་གསུམ་ལྡན་འགྱུར། །ཞེས་པའི་བར་རོ། ། །
གཉིས་པ་ལ་བཞི། གོང་མའི་དབང་ལ་འཁྲུལ་པ་དགག །འོག་མའི་དབང་ལ་རིམ་
གཉིས་དགག །དབང་མེད་མོས་པའི་ཆོས་སྒོ་དགག །འབྲེལ་མེད་དབང་བསྐུར་མུ་བཞི་
དགག་པའོ། །དང་པོ་ལ་བཞི། བྱིན་རླབས་ཙམ་གྱིས་ཆོག་པ་དགག །སེམས་བསྐྱེད་ཙམ་
གྱིས་ཆོག་པ་དགག །ལྟ་བ་ཙམ་གྱིས་ཆོག་པ་དགག །ལུས་ལ་དབང་བཞི་ལེན་པ་དགག་
པའོ། །དང་པོ་ལ་གཉིས། བྱིན་རླབས་སྨིན་བྱེད་ཡིན་པ་དགག །བྱིན་རླབས་དབང་རབ་
སྨིན་བྱེད་ཡིན་པ་དགག་པའོ། །དང་པོ་ལ་བཞི། སྐབས་དོན་དབང་གི་ངོ་བོ་འཁྲུལ་པ་
དགག །འཕྲོས་དོན་སློབ་མའི་གྲངས་ལ་འཁྲུལ་པ་དགག །ཞར་བྱུང་དཀྱིལ་འཁོར་
དབྱིབས་ལ་འཁྲུལ་པ་དགག །གྲུབ་དོན་ཆོ་གའི་གནད་ལ་འཁྲུལ་པ་དགག་པའོ། །དང་པོ་
ལ་བཞི། བྱིན་རླབས་དབང་དུ་བྱེད་པ་དགག །བརྡ་བཞིའི་ཆོ་ག་བསྲེས་པ་དགག །རང་
བཟོའི་ཆོ་ག་བཅོས་པ་དགག །གཞན་ལ་ཧ་ཅང་ཐལ་བ་དགག་པའོ། །དང་པོ་ལ་བཞི།
དགག་བྱའི་ཕྱོགས་སྔ་གསལ་བར་བརྗོད། སྤྱི་དང་བྱེ་བྲག་ལུང་གིས་དགག །དཔེ་དང་སྦྱར་
བའི་རིགས་པས་དགག །སྙིང་པོ་ལྡན་པའི་རིགས་པས་དགག་པའོ། །དང་པོ་ནི། ཁ་ཅིག་
རྡོ་རྗེ་ཕག་མོ་ཡི། །ཞེས་སོགས་རྐང་པ་གཉིས་པ་ལ། འདི་འདྲ་རྒྱུད་སྡེ་ལས་མ་གསུངས། །
ཞེས་སོགས། གསུམ་པ་ནི། དཔེར་ན་མུ་ཟིའི་བཅུད་ལེན་འཇུ། །ཞེས་སོགས། བཞི་པ་ནི།
རྡོ་རྗེའི་ཕག་མོའི་བྱིན་རླབས་ལ། །ཞེས་སོགས། གོང་གི་གཉིས་པ། བརྡ་བཞི་བསྲེས་པ་
167



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
དགག་པ་ནི། ཁ་ཅིག་འདི་ལའང་ཕག་མགོ་ལ། །ཞེས་སོགས།
གསུམ་པ་རང་བཟོའི་ཆོ་ག་དགག་པ་ནི། ལ་ལ་རྡོ་རྗེ་ཕག་མོ་ལ། །སྡོམ་པ་འབོགས་
པའི་ཆོ་ག་དང་། །ཞེས་སོགས། བཞི་པ་ཧ་ཅང་ཐལ་བ་ནི། གཞན་ཡང་ཕག་མོའི་བྱིན་
རླབས་ལ། །གསང་སྔགས་ཆོས་སྒོར་བྱེད་པ་ནི། །ཞེས་སོགས། དེའི་གོང་མའི་གཉིས་པ་
སློབ་མའི་གྲངས་ལ་འཁྲུལ་པ་དགག་པ་ནི། དཔེར་ན་རབ་བྱུང་གང་ཟག་ནི། །གསུམ་ལས་
མང་བ་འཇུག་མི་ནུས། །ཞེས་སོགས། གསུམ་པ་དབྱིབས་ལ་འཁྲུལ་པ་དགག་པ་ནི། འདི་་
ལ་བྱིན་རླབས་མི་བྱེད་ཅིང་། །དབང་བསྐུར་བྱེད་པ་ཁ་ཅིག་ཀྱང་། །ཞེས་སོགས། བཞི་པ་
ཆོ་གའི་གནད་ལ་འཁྲུལ་པ་དགག་པ་ནི། དབང་བསྐུར་བྱེད་པ་ཕལ་ཆེར་ཡང་། །རྫོགས་
སངས་རྒྱས་ཀྱིས་གསུངས་པ་ཡི། །ཞེས་སོགས། དེའི་གོང་གི་གཉིས་པ་བྱིན་རླབས་དབང་
རབ་སྨིན་བྱེད་ཡིན་པ་དགག་པ་ནི། ཁ་ཅིག་གང་ཟག་དབང་པོ་རབ། །སྨིན་བྱེད་ཕག་མོའི་
བྱིན་རླབས་ཡིན། །ཞེས་སོགས། དེའི་གོང་གི་གཉིས་པ་སེམས་བསྐྱེད་ཙམ་གྱིས་ཆོ་ག་
དགག་པ་ནི། ལ་ལ་སེམས་བསྐྱེད་བྱས་པ་ལ། །གསང་སྔགས་བསྒོམ་དུ་རུང་ཞེས་ཟེར། །
ཞེས་སོགས། གསུམ་པ་ལྟ་བ་ཙམ་གྱིས་ཆོག་པ་དགག་པ་ནི། ལ་ལ་སེམས་ཉིད་མ་
རྟོགས་ན། །ཞེས་སོགས། བཞི་པ་ལུས་ལ་དབང་བཞི་ལེན་པ་དགག་པ་ནི། ཁ་ཅིག་ཆོ་ག་
མེད་བཞིན་དུ། །བླ་མའི་ལུས་ཀྱི་དཀྱིལ་འཁོར་ལ། །ཞེས་སོགས། དེའི་གོང་མ། འོག་མའི་
དབང་བཞི་རིམ་གཉིས་དགག་པ་ནི། ཁ་ཅིག་བྱ་བའི་རྒྱུད་སོགས་ལའང་། །དབང་བཞིའི་
ཆོ་ག་བྱེད་པ་དང་། །ཞེས་སོགས། གསུམ་པ་དབང་མེད་མོས་པའི་ཆོས་སྒོ་དགག་པ་ནི། ལ་
ལ་དབང་བསྐུར་མ་ཐོབ་ཀྱང་། །གལ་ཏེ་སྔགས་ལ་མོས་ཐོབ་ན། །ཞེས་སོགས། བཞི་པ་
འབྲེལ་མེད་དབང་བསྐུར་མུ་བཞི་དགག་པ་ནི། ལ་ལ་དབང་བསྐུར་མུ་བཞི་འདོད། །ཅེས་
སོགས། །
༈ རྩ་བའི་གསུམ་པ་ཞར་བྱུང་དམ་ཚིག་གི་གནད་ལ་འཁྲུལ་པ་དགག་པ་ནི། ཁ་ཅིག་
168



སྡོམ་པ་གསུམ་སྐབས་གསུམ་པའི་དཀའ་གནད་ལ་རྣམ་པར་དཔྱད་པ་བདུད་རྩིའི་ཟེགས་མ།
གསང་སྔགས་གསང་བ་ལ། །ཡེ་གསང་ཐབས་ཀྱིས་ཆོད་པའི་ཕྱིར། །ཞེས་སོགས་བྱུང་། དེ་
དག་ནི་དང་པོ་དབང་གི་གནད་ལ་འཁྲུལ་པ་དགག་པའི་གཞུང་གི་ས་ཁོངས་སྤྱོད་ཚུལ་
རགས་རིམ་ཡིན་ལ། དེ་དག་ལ། དཀའ་བའི་གནས་ལ་རྣམ་པོར་དཔྱོད་པ་དང་ལྡན་པའི་
འབྲུ་རགས་རིམ་ཞིག་བཀོད་པ་ལ། བླ་མེད་རྡོ་རྗེ་ཐེག་པའི་ལམ་བསྲུང་བ་ལ་དབང་ཞིང་།
བསྲུང་ན་བླ་མེད་སྔགས་སྡོམ་གཏོང་བ་ཡིན་གྱི། དེ་བཅུ་བཞི་བསྲུང་བ་ལ། རྡོ་རྗེ་སློབ་མའི་
དབང་མན་ཆད་ཙམ་ཐོབ་པས་ཀྱང་མི་ཆོག །ཡང་དབང་གོང་མ་ཐོབ་དགོས་པ་ཡང་མ་ཡིན་
པའི་ཕྱིར་རོ། ། ་་
འདིར། མཁས་པ་པཎ་ཤཱཀ་པའི་གསེར་ཐུར་ལས། དབང་བཞི་བླངས་པས་སྡོམ་པ་
གསུམ། །ཐོབ་པར་འགྱུར་ན་དབང་གོང་ལས། །ཐོབ་པའི་གསང་སྔགས་སྡོམ་པ་དང་། །
དབང་ལས་ཐོབ་པའི་སོ་ཐར་དང་། །སེམས་བསྐྱེད་སྡོམ་པ་བཞེད་ལགས་སམ། །ཞེས་པའི་
དྲི་བ་བཀོད་ནས། འདི་ལ་དྲི་བའི་བསམ་པ་བསླངས་པ་དང་། དངོས་ལན་གདབ་པ་གཉིས།
དང་པོ་ལ་གཉིས། དྲི་དགོས་པའི་རྒྱུ་མཚན་དང་། མ་དྲིས་ན་བསྟན་བཅོས་ཆུད་འཛའ་བའི་
ཉེས་དམིགས་གཉིས། དང་པོ་ནི། རྣམ་བཤད་མཛད་པ་ཀུན་གྱིས། ཞིབ་མོའི་རྣམ་གཞག་
མ་མཛད་པར། །དབང་བཞི་ཡོངས་རྫོགས་པ་བླངས་པ་དེ། །སྤྱིར་སྡོམ་པ་གསུམ་དང་། བྱེ་
བྲག་སྔགས་སྡོམ་གྱི་ཐོབ་རྒྱུར་བཤད་པ་དང་། བྱེ་བྲག་དགེ་བསྙེན་སྡོམ་པ་ཙམ་ཡང་སྔོན་དུ་
མ་སོང་བས་དབང་བཞི་བླངས་ནས། སྡོམ་པ་གསུམ་ལྡན་དུ་འགྱུར་བ་ཞིག་བཤད་འདུག་
པའི་རྒྱུ་མཚན་གྱིས་སོ། །གཉིས་པ་ནི། དེ་ལྟར་བཤད་པའི་སོ་ཐར་སྡོམ་པ་དང་། བྱང་སྡོམ་
བགཉིས་ཀྱང་བླ་མེད་དབང་ཆོག་ལ་ལྟོས་པར་འགྱུར་བ་དང་། རྒྱུད་སྡེ་འོག་མའི་སྔགས་སྡོམ་
ཡང་དབང་བཞིའི་ཆོ་ག་ལ་ལྟོས་པར་འགྱུར་བ་དང་། བླ་མེད་ཀྱི་སྔགས་སྡོམ་ཡང་དབང་
གོང་མ་ལ་ལྟོས་པར་འགྱུར་ལ། དེ་ལྟར་ན་བླ་མེད་བུམ་དབང་སྐབས་སུ་སྔགས་སྡོམ་མ་
ལུས་པ་ཐོབ་པར་ཁས་བླངས་པ་དང་འགལ་ལོ་སྙམ་པའི་དོགས་པ་འབྱུང་ངོ་སྙམ་ཞེས་དང་།
་ 169



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
དངོས་ལན་ལ་གཉིས་གཞན་གྱིས་བརྟག་པའི་མཐའ་གསལ་བ་ནི། ཕྱིས་འབེལ་གཏམ་གླེང་
བ་དག་ན་རེ། འདིར་སྡོམ་པ་གསུམ་དུ་འགྱུར་རྒྱུའི་སོ་ཐར་སྡོམ་པ་ནི། བྱང་ཆུབ་སེམས་
དཔའི་སོ་སོར་ཐར་པའི་སྡོམ་པ་ཡིན་ལ། དེའི་ངོ་བོ་ནི་གཞན་ལ་གནོད་པ་བཞི་དང་བཅས་
པ་ནི་སྤོང་བའི་སེམས་པ་ས་བོན་དང་བཅས་པའོ། །དུས་ནི་བྱང་ཆུབ་ཀྱི་མཐའ་ཅན་དང་།
ཐོབ་པའི་དུས་ནི། སྟ་གོན་གྱི་ཡན་ལག་བདུན་པའམ། རིག་ལྔའི་སྡོམ་བཟུང་གི་ཚིག་
ལས་སོ། །གསུམ་གྱིས་ཟླས་ཕྱེས་པའི་བྱང་སྡོམ་ནི། སེམས་བསྐྱེད་ཀྱི་སྡོམ་པ་སྟེ། ཐོབ་
པའི་དུས་ནི་སྔ་མ་བཞིན་ནོ། །གསུམ་གྱིས་ཟླས་ཕྱེས་པའི་སྔགས་སྡོམ་ལ་ཁས་བླངས་ཀྱིས་
ཐོབ་པ་ནི། རིགས་ལྔའི་སྡོམ་བཟུང་ལན་གསུམ་གྱིས་མཐར་སྐྱེ་ལ། ཆོ་གས་ཐོབ་པ་ནི།
བུམ་དབང་རྫོགས་པའི་མཐར་སྐྱེ་བ་ཡིན་ནོ། །ཞེས་སོགས་དང་། འདི་མི་འཐད་པ་ལ་
གསུམ་སྟེ། འདི་ནས་བཤད་པའི་སོར་སྡོམ་ངོས་མ་ཟིན་པ་དང་། དེའི་རྒྱུ་མཚན་གྱིས་
སེམས་བསྐྱེད་ཀྱི་སྡོམ་པ་ས་ངོས་མ་ཟིན་པ་དང༌། སྔགས་ཀྱི་སྡོམ་པ་རྒྱ་ཆུང་བའི་ཉེས་པའོ། །
དང་པོ་ནི། དེ་ལྟར་འདོད་པ་དེ། བསྟན་བཅོས་འདིའི་ཕྱོགས་སྔར་སོང་བ་ཡིན་ཏེ།
སོ་སོ་ཐར་པའི་སྡོམ་པ་ནི། །བྱང་ཆུབ་བར་དུ་བླངས་གྱུར་ན། །སོ་སོར་ཐར་པ་ཅི་ནས་
འཇིག །འདི་ཡང་གནད་རྣམས་བཅོས་པར་དོགས། །གལ་ཏེ་དེ་ལྟར་བཤད་པ་དེ། །ཉན་ །
ཐོས་དང་ཐུན་མོང་བའི་སོ་ཐར་ལ་དགོངས་སོ་སྙམ་ན། གཞུང་འདི་གསུམ་གྱིས་ཟླས་ཕྱེ་
བའི་སོར་སྡོམ་ནི་དེ་ཉིད་ལ་འཆད་དགོས་པ་ཡིན་ཏེ། དེས་ན་ད་ལྟའི་ཆོ་ག་ནི། །བསམ་པ་
སེམས་བསྐྱེད་ཀྱིས་ཟིན་པའི། །ཆོ་ག་ཉན་ཐོས་ལུགས་བཞིན་གྱིས། །སོ་སོར་ཐར་པ་རིགས་
བརྒྱད་པོ། །ཐེག་ཆེན་སོ་སོར་ཐར་པར་འགྱུར། །ཞེས་བཤད་པའི་ཕྱིར་རོ། །གཉིས་པ་ནི།
ཁྱེད་ཀྱིས་འཆད་ཚུལ་དེ་ལྟ་ན། སེམས་བསྐྱེད་ཀྱི་སྡོམ་པ་ངོས་མ་ཟིན་པ་ཡིན་ཏེ། སྡོམ་པ་
དེའི་གཙོ་བོ་ནི་འཇུག་སྡོམ་ཡིན་ལ། དེའི་དངོས་གཞི་ནི། ཉེས་སྤྱོད་སྡོམ་པའི་ཚུལ་ཁྲིམས་
ཞེས་ཀྱང་བྱ། བྱང་སེམས་ཀྱི་སོ་ཐར་ཞེས་ཀྱང་བྱ་བའི་མིང་ཅན། མི་དགེ་བཅུའི་ནང་ནས་
17)



སྡོམ་པ་གསུམ་སྐབས་གསུམ་པའི་དཀའ་གནད་ལ་རྣམ་པར་དཔྱོད་པ་བདུད་རྩིའི་ཟེགས་མ།
གཙོ་བོར་ཡིད་ཀྱི་གསུམ་སྤོང་བའི་སེམས་དཔའ་ས་བོན་དང་བཅས་པ་དེ་ཡིན་ལ། དེ་འདྲ་
དེ་སྡོམ་གསུམ་གྱིས་བཟླས་པའི་སོར་སྡོམ་དུ་བསྐྱལ་སོང་། གསུམ་པ་ནི། སྤྱིར་སྔགས་སྡོམ་
གྱི་ངོས་འཛིན་རྒྱ་ཆུང་བ་ཡིན་ཏེ། རྒྱུད་སྡེ་འོག་མ་གཉིས་ཀྱི་དབང་ལས་ཐོབ་པའི་སྡོམ་པ་མི་
འདུས་པ་དང༌། དབང་གོང་མ་གསུམ་ལས་ཐོབ་པའི་སྡོམ་པ་མི་བཤད་པའི་ཕྱིར། ཞེས་
སོགས་དང་། གཉིས་པ་རང་གི་ལན་ནི། དེ་ཡིས་སྡོམ་པ་གསུམ་ལྡན་འགྱུར། །ཞེས་པ་དེས།
དབང་བཞི་ཡོངས་སུ་རྫོགས་པ་དེ། སྡོམ་པ་གསུམ་ཡོངས་སུ་རྫོགས་པའི་ཐོབ་རྒྱུར་བསྟན་
པ་ཡིན་ལ། དེ་ཙམ་གྱིས་སྡོམ་པ་དང་པོ་གཉིས་ཀྱི་ཐོབ་རྒྱུར་འགྲོ་བ་མ་ཡིན་ཏེ། སྡོམ་པ་
དང་པོ་གཉིས་ཀྱི་ཐོབ་རྒྱུ་ལེའུ་དང་པོ་གཉིས་སུ་བསྟན་ཟིན་པ་དེ་གཞིར་བཞག་ནས། དེའི་
སྟེང་དུ་དབང་བླངས་ན་སྔགས་ཀྱི་སྡོམ་པ་ཡོངས་སུ་རྫོགས་པས་སྡོམ་པ་གསུམ་ལྡན་དུ་
འགྱུར་ཞེས་བྱ་བའི་དོན་ཡིན་པའི་ཕྱིར་རོ། །འདིའི་དྲིས་ལན་མི་ཉག་ཆོས་གྲགས་དཔལ་
གྱིས་མཛད་པ་ལས་ཀྱང་། དབང་བཞི་བླངས་པས་སྡོམ་པ་གསུམ། །མཚན་ཉིད་ལྡན་པར་
འགྱུར་བ་ནི། །མཁས་པ་རྣམས་ཀྱིས་བཞད་གད་གནས། །གཞན་དུ་སོ་ཐར་རིས་བརྒྱད་
ལས། །གཞན་པའི་སོ་ཐར་ཡོད་པར་འགྱུར། །སྡོམ་པ་གསུམ་ལ་རིམ་ཅན་དུ། །སློབ་པ་
འབྲས་བུ་མེད་པར་འགྱུར། །འདུལ་བར་མ་གསུངས་སོ་ཐར་ནི། །བཏགས་པ་ཙམ་ཡིན་
མཚན་ཉིད་པ། །མིན་པའང་མཁས་པའི་བཞེད་པ་ཡིན། །ཞེས་སོགས་དང་། དེས་ན་སོ་
ཐར་འཇུག་པ་སོགས། །གཞུང་བཞིན་པ་ནི་གང་ལ་སྲིད། །གཞན་དུ་བྱང་ཆུབ་མ་ཐོབ་བར། །
བླངས་པའི་སོ་ཐར་ཡོད་པར་འགྱུར། །དེ་ལྟ་ཡིན་ན་བསྟན་བཅོས་ལས། །སོ་སོར་ཐར་པའི་
སྡོམ་པ་ནི། །བྱང་ཆུབ་བར་དུ་བླངས་གྱུར་ན། །འདི་ཡི་ཆོ་ག་ངེས་པར་འཇིག །འདི་ཡང་
གནད་རྣམས་བཅོས་པར་དོགས། །ཞེས་གསུངས་པ་ཡང་འདོར་བར་གྱིས། །ཞེས་སོགས་
བཤད་ནས། སོར་སྡོམ་ཡིན་ན་བྱང་སྡོམ་མ་ཡིན་པས་ཁྱབ་པ་དང༌། སོར་སྡོམ་ཡིན་ན། སོ་
ཐར་རིས་བརྒྱད་གང་རུང་ཡིན་པས་ཁྱབ་ཅེས། མཁས་པ་ཁྱེད་གཉིས་ཞལ་བགྲོས་མཐུན་
171



བ།ངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
པར་འབྱུང་བ་ནི། མཁས་པའི་གཏམ་མ་ཡིན་ནོ། །ཇི་ལྟར་མ་ཡིན་སྙམ་ན། ཐོག་མར་ཁྱེད་
རང་གིས་བཀོད་པའི་དྲི་དགོས་པའི་རྒྱུ་མཚན་དེ་མི་འཐད་དེ། དབང་བཞི་ཡོངས་རྫོགས་
ལེན་པའི་སྦྱོར་དངོས་ཀྱི་ཆོ་ག་ཅི་རིགས་པ་ལས་ཐོབ་པའི་སྡོམ་པ་གསུམ་ཡོད་པ་ནི། འཆད་
པར་འགྱུར་བས་ཤེས་ལ། དབང་བཞི་བླངས་པ་དེ། སྡོམ་པ་གསུམ་གང་ཡོད་ཀྱི་ཐོབ་རྒྱུར།
བསྟན་བཅོས་མཛད་པས་ཞལ་གྱིས་མ་བཞེས་པའི་ཕྱིར་དང་། བྱེ་བྲག་དགེ་བསྙེན་ཙམ་
ཡང་མ་བླངས་པས། དབང་བཞི་བླངས་ནས་སྡོམ་པ་གསུམ་ལྡན་དུ་འགྱུར་བ་འདི། ཐུགས་
ཡུལ་དུ་མི་ཤོང་བ་ནི། རྗེ་བཙུན་ས་སྐྱ་པ་གོང་མའི་གསུང་གི་བདུད་རྩི་མགྲིན་པར་མ་ལྷུང་
བའི་གཏམ་ཆེན་པོ་ཡིན་པའི་ཕྱིར་རོ། །
གཉིས་པ་མ་དྲིས་པའི་ཉེས་དམིགས་ཞེས་བཤད་པ་དེ་ལ་ཡང་རྣམ་པར་བཅད་པ་
ཆེར་མི་སྣང་སྟེ། དབང་གི་ཆོ་ག་ལས་ཐོབ་པའི་སོར་སྡོམ་དང་། བྱང་སྡོམ་ཡོད་ཅེས་ཁས་
བླངས་ཀྱི་དེ་གཉིས་ཐོབ་པ་དབང་ཆོག་ཁོ་ནར་རག་ལས་པ་ཡིན་ནོ་ཞེས་ནམ་དུ་ཡང་མ་
བཤད་པའི་ཕྱིར་དང་། དབང་གོང་མ་ལས་ཐོབ་པའི་སྔགས་སྡོམ་ཁས་ལེན་ཡང་། སྔགས་
སྡོམ་ཐོབ་པ་དབང་གོང་མ་ལ་རག་ལས་ཞེས་ཁས་མ་བླངས་པའི་ཕྱིར་དང་། བུམ་དབང་གི་
སྐབས་སུ་སྔགས་སྡོམ་རྫོགས་པར་ཁས་བླངས་པས། དེའི་རྗེས་སུ་བསྐུར་བའི་དབང་
རྣམས་ལས་ཐོབ་པའི་སྔགས་སྡོམ་མེད་པར་ཁས་བླང་དགོས་སྙམ་པ་ནི། སྔགས་སྡོམ་
རྫོགས་པར་ཐོབ་ཅེས་པའི་སྐབས་ཐོབ་ཀྱི་གོ་བ་མ་ལོན་པའི་སྐད་ཆ་ཡིན་པའི་ཕྱིར་རོ། །དེ་
ཡང་ཇི་ལྟར་སྙམ་ན། འོ་ན་ཁྱེད་རང་སྨིན་བྱེད་དབང་བཞི་རྫོགས་པའི་མཐར། བླ་མེད་
སྔགས་སྡོམ་རྫོགས་པར་ཁས་ལེན་པ་དེ་ཡང་མི་འཐད་པར་འགྱུར་ཏེ། དེའི་རྗེས་སུ། ལམ་
དུས་ཀྱི་དབང་བཞི་དང་། འབྲས་བུ་དུས་ཀྱི་དབང་བཞི་སོ་སོ་ལས་ཐོབ་པའི་ལམ་དུས་ཀྱི་
སྔགས་སྡོམ་དང་། འབྲས་དུས་ཀྱི་སྔགས་སྡོམ་ཡང་མེད་པར་ཐལ། སྨིན་བྱེད་དབང་བཞིའི་
སྐབས་སུ་བླ་མེད་ཀྱི་སྔགས་སྡོམ་རྫོགས་པར་ཐོབ་ཟིན་པའི་ཕྱིར་རོ། །འདོད་ན། ལམ་དུས་
172



སྡོམ་པ་གསུམ་སྐབས་གསུམ་པའི་དཀའ་གནད་ལ་རྣམ་པར་དཔྱད་པ་བདུད་རྩིའི་ཟེགས་མ།
ཀྱི་སྔགས་སྡོམ་དང་། འབྲས་དུས་ཀྱི་སྔགས་སྡོམ་གྱི་ཐ་སྙད་ཅིག་ཁས་བླངས་མི་རིགས་
པར་ཐལ་ཞེས་བརྗོད་ན་བཟློག་ཏུ་མེད་པར་འགྱུར་བ་ཡིན་ནོ། །
གསུམ་པ་དངོས་ལན་བཏབ་པ་ལ་གཉིས་སུ་མཛད་པའི་གཞན་ལུགས་འགོག་པའི་ཚེ།
སོ་ཐར་གྱི་སྡོམ་པ་ངོས་མ་ཟིན་ཞེས་བཤད་པ་དེ་ཤིན་ཏུ་ཡང་མི་འཐད་དེ། སྡོམ་གསུམ་
མཛད་པའི་དགོངས་པས་དབང་ཆོག་གི་བྱེད་ལས་ལས་སྡོམ་པ་གསུམ་ལྡན་དུ་འགྱུར་
དགོས་པར་བཤད་པའི་ཕྱིར། སོར་སྡོམ་ནི། ཉན་ཐོས་དང་ཐུན་མོང་བའི་སོར་སྡོམ་ལ་
འཆད་པར་མ་ཡིན་པར། ཐེག་ཆེན་ཐུན་མོང་མ་ཡིན་པའི་སོར་སྡོམ་ཞེས་པ། བྱང་ཆུབ་སྙིང་
པོའི་མཐའ་ཅན་ཞིག་ལ་འཆད་པ་སྐབས་སུ་བབ་པ་ཡིན་པས། དབང་གི་སྟ་གོན་ནི་འཇུག་
པའི་སྐབས་སུ་རྒྱུན་བཤགས་ཀྱི་ཚིག་ལས་ཐོབ་པའི་སྐྱབས་འགྲོའི་སྡོམ་པ་ལྟ་བུ་ལ་ངོས་
བཟུང་བ་ལ་འགལ་བ་ཅི་ཡང་མེད་པའི་ཕྱིར་ཏེ། རྩ་ལྟུང་འཁྲུལ་སྤོངས་ལས། ཉན་ཐོས་
དང་ཐུན་མོང་བའི་སོ་སོར་ཐར་པ་འདི་ནི། ཐོབ་པ་དང་གནས་པའི་རྟེན་དུ་མི་རུང་བར་ཁྱོད་
སྨྲ་བ་བཞིན་དུ་ཁོ་བོ་ཅག་ཀྱང་སྨྲའོ། །འོ་ན་ཁྱོད་ཀྱི་སོ་སོར་ཐར་པ་སྔོན་དུ་མ་སོང་བའི་སྡོམ་
པ་གསུམ་གང་ཡིན་ཞེ་ན། འདིར་སོ་སོར་ཐར་པའི་རང་བཞིན་ནི། གཞན་ལ་གནོད་པ་བཞི་
དང་བཅས་པ་ལས་ལོག་པ་ཡིན་ལ། བྱང་ཆུབ་སེམས་དཔའི་སྡོམ་པ་ནི། དེའི་སྟེང་དུ་གཞན་
ལ་ཕན་འདོགས་པར་ཞུགས་པ་ཡིན་ཞིང་། རིག་པ་འཛིན་པ་ནི། དེ་དག་ཀྱང་ལྷའི་རྣམ་
པའམ། ཡེ་ཤེས་ཀྱི་བྱིན་གྱིས་བརླབས་ནས་ལོངས་སྤྱོད་པས་འདི་ལ་འགལ་བ་ཅི་ཡང་ཡོད་པ་
མ་ཡིན་ནོ། །ཞེས་སོར་སྡོམ་དང༌། བྱང་སྡོམ་སྤྱི་བྱེ་བྲག་ཏུ་བཤད་ཀྱི། དེ་གཉིས་འགལ་བ་
ཡིན་ཞེས་རྗེ་བཙུན་གོང་མའི་གསུང་ངག་ལས་ཀྱང་མི་འབྱུང་བའི་ཕྱིར་དང་། སོ་སོར་ཐར་
པའི་སྡོམ་པ་ནི། །བྱང་ཆུབ་བར་དུ་བླངས་གྱུར་ན། །ཞེས་སོགས་བཤད་པ་ནི། ཆོ་ག་ཉན་
ཐོས་དང་ཐུན་མོང་བའི་སོ་ཐར་བྱང་ཆུབ་བར་དུ་བླངས་ནས། ཆོ་ག་ཉན་ཐོས་དང་ཐུན་མོང་
བའི་སོ་ཐར་སྡོམ་པའི་གནད་འཇིག་ཅེས་པའི་དོན་ཡིན་པའི་ཕྱིར་དང༌། སོ་ཐར་སྡོམ་པ་ལ།
བ་བཞིན་ད་ལོར་ཐར་འདིར་ཏེ། ཚེ་༣༤
173



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ཉན་ཐོས་དང་ཐུན་མོང་བའི་སོ་ཐར་ཡིན་པས་ཁྱབ་ཅེས་སྨྲ་བ་ནི། ཐེག་པ་ཆེན་པོ་ལས་
འབྱུང་བའི། །སོ་སོར་ཐར་པ་བཤད་ཀྱིས་ཉོན། །བྱང་ཆུབ་སེམས་དཔའ་ཉིད་ལ་ཡང་། །སོ་
སོར་ཐར་པ་འབོགས་པ་ཡི། །ཆོ་ག་འགའ་ཞིག་ཡོད་མོད་ཀྱི། ཞེས་སོགས། སོ་ཐར་སྡོམ་
པ་ལ། ཆོ་ག་ཉན་ཐོས་དང་ཐུན་མོང་བ་དང་། ཐེག་ཆེན་ཐུན་མོང་མ་ཡིན་པའི་སོར་སྡོམ་
གཉིས་སུ་བཤད་པའི་གནད་མ་ཟིན་པའི་སྐད་ཆ་ཡིན་པའི་ཕྱིར་དང་། དེ་ལྟ་མ་ཡིན་ན། ཐེག་
ཆེན་ཐུན་མོང་མ་ཡིན་པའི་སྐྱབས་འགྲོའི་སྡོམ་པ་དང་། དོན་ཡོད་ཞགས་པའི་རྟོགས་པ་ནས་
བཤད་པའི་བསྙེན་གནས་ཀྱི་སྡོམ་པ་དང་། རྒྱལ་སྲས་བྱམས་པ་འཇམ་དབྱངས་སོགས། །
ཞེས་སོགས་ཀྱིས་བསྟན་པའི་བསྙེན་རྫོགས་ཀྱི་སྡོམ་པ་དང༌། ཙནྡན་སྤོས་ཀྱི་ངད་ལྡན་པའི། །
ཞེས་སོགས་ཀྱིས་བསྟན་པའི་དགེ་སློང་གི་སྡོམ་པ་རྣམས་ཆོས་ཅན། ཉན་ཐོས་དང་ཐུན་མོང་
བའི་སོ་ཐར་སྡོམ་པར་ཐལ། སོ་ཐར་སྡོམ་པ་ཡིན་པའི་ཕྱིར་ཞེས་འཕངས་ན། ལན་གྱིས་
བཟློག་པར་མི་ནུས་པའི་ཐལ་བ་ཡིན་པའི་ཕྱིར་ཏེ། དེ་ལྟ་བུའི་ཐལ་བ་ལ། ཁྱོད་ཀྱིས་ནི། དེ་
ལྟ་བུ་དེ་དག་སོ་ཐར་བཏགས་པ་ཡིན་ཞེས་བབ་ཅོལ་སྨྲ་བ་ལས། ཆོས་དང་མཐུན་པའི་ལན་
ཅི་ཡང་འདེབས་རྒྱུ་མི་འབྱུང་བའི་ཕྱིར་རོ། །ཁྱད་པར། སོར་སྡོམ་ཡིན་ན། སོ་ཐར་རིས་
བརྒྱད་གང་རུང་ཡིན་པས་ཁྱབ་ན། རབ་དབྱེ་ལས། རྡོ་རྗེ་ཕག་མོའི་བྱིན་རླབས་ལ། །སྡོམ་
པ་གསུམ་ལྡན་བྱར་མི་རུང༌། །ཞེས་སོགས་བཤད་པ་ལ་གསལ་འདེབས་རིགས་པར་
འགྱུར་ཏེ། སྨིན་བྱེད་དབང་གི་སྦྱོར་དངོས་གང་རུང་གི་ཆོ་ག་ལས་ཐོབ་པའི་སོར་སྡོམ་
གཏན་ནས་མི་འདུག་པའི་ཕྱིར་རོ། །མ་གྲུབ་ན། དེ་ཆོས་ཅན། སོ་ཐར་རིགས་བརྒྱད་གང་
རུང་ཡིན་པར་ཐལ་ལོ་བྱས་ན། ཁྱོད་ལ་ཆོས་དང་མཐུན་པའི་ལན་ཅི་ཡང་མེད་པ་ཡིན་ནོ། །
དེས་ན་དེ་དག་གིས་ནི། དེ་ཡི་སྡོམ་པ་གསུམ་ལྡན་འགྱུར། །ཞེས་པ་ཡན་གྱིས་འབྲུ་དོགས་
དཔྱོད་དང་བཅས་པ་གྲུབ་པ་ཡིན་ནོ། །གོང་གི་ས་བཅད། བྱིན་རླབས་དབང་དུ་བྱེད་པ་
དགག་པ་ལ། ས་བཅད་བཞི་ཡོད་པའི་དང་པོ་ཕྱོགས་སྔ་བརྗོད་པ་ནི། ཁ་བ་ཅན་འདིར། རྗེ་
174



སྡོམ་པ་གསུམ་སྐབས་གསུམ་པའི་དཀའ་གནད་ལ་རྣམ་པར་དཔྱད་པ་བདུད་རྩིའི་ཟེགས་མ།
དྭགས་པོ་ལྷ་རྗེའི་རྗེས་འབྲང་འགའ་ཞིག །རྡོ་རྗེ་ཕག་མོའི་བྱིན་རླབས་ཙམ། སྨིན་བྱེད་
ཀྱིས་དབང་དུ་བྱས་ནསོ། དེ་ཐོབ་པ་ཙམ་ལས། གཏུམ་མོའི་ལོམ་སོགས་རྫོགས་རིམ་ཟབ་
མོ་བསྒོམ་ཞིང་ཉིན་མཚན་དུ་འཇུག་པ་ནི་མི་འཐད་དེ། རྡོ་རྗེ་ཕག་མོའི་བྱིན་རླབས་སྨིན་
བྱེད་ཀྱི་དབང་དུ་བྱེད་པ་ནི། དབང་དང་བྱིན་རླབས་སོགས་ཀྱི་ནང་ཚན་སོ་སོར་འབྱེད་མ་
ཤེས་པའི་སྐྱོན་ཆེན་པོ་ཡིན་པའི་ཕྱིར། ཞེས་བཤད་པ་ལ། དེང་སང་ཞེས་སོགས་ཤོ་ལོ་ཀ་
གཅིག་བྱུང་། འདི་དང་མཐུན་པར། རྗེ་བཙུན་རིན་པོ་ཆེའི་འཁྲུལ་སྤོང་དུ་ཡང་། དེ་ཡང་
བྱང་ཕྱོགས་རྒྱུད་འདི་ན། རྡོ་རྗེ་རྣལ་འབྱོར་མའི་བྱིན་རླབས་ཙམ་ལ་བརྟེན་ཏེ། གསང་བ་
སྟོན་པ་དེ་ནི་ནོར་བ་སྟེ། བྱིན་རླབས་འདི་ལ་དབང་དམ་ཚིག་གང་ཡང་མེད་པའི་ཕྱིར་རོ། །
ཡང་རྗེ་བཙུན་མ་འདི་ལས་ཆེས་ལྷག་པའི་སངས་རྒྱས་གཞན་མེད་ཅིང་། འདིའི་བྱིན་རླབས་
ཀྱང་ཏིང་ངེ་འཛིན་སྐྱེ་བའི་རྟེན་འབྲེལ་ཡིན་པའི་ཕྱིར། དབང་གོང་མ་བཞིན་དུ་བུམ་པའི་
དབང་གི་རྗེས་ལ་བསྐུར་བ་ཡིན་པ་ལས། བུམ་པའི་དབང་མ་ཐོབ་པ་ལ་འདི་ཡི་བྱིན་རླབས་
བྱེད་པའང་རྩ་བའི་ལྟུང་བར་འགྱུར་བ་ཡིན་ནོ། །ཞེས་གསལ་བར་བཤད་པ་ཡིན་ནོ། ། །
དེས་ན། གཞུང་འདིས། གཞན་ལས་ལྷག་པའི་ནུས་པ་ཁྱད་པར་གསུམ་བསྟན་ཏེ།
དེ་ཡང་ཇི་ལྟར་སྙམ་ན་ཕག་མོའི་བྱིན་རླབས་ཙམ་ལ་བརྟེན་ནས། རྫོགས་རིམ་ཟབ་མོའི་
གསང་བ་སྟོན་པ་ནི་ནོར་བ་སྟེ། བྱིན་རླབས་དེ་ལ་བརྟེན་ནས། བསྐྱེད་རིམ་གྱི་སྡོམ་པ་
གསར་ཐོབ་མེད་ཅིང་། རྫོགས་རིམ་གྱི་སྡོམ་པའང་གསར་ཐོབ་མེད་པའི་ཕྱིར། ཞེས་པའི་
གནད་དང་པོ་འཆད་པ་ནི། དེ་ཡང་བྱང་ཕྱོགས་ཀྱི་རྒྱུད་འདི་ན་རྡོ་རྗེ་རྣལ་འབྱོར་མའི་བྱིན་
རླབས་ཙམ་ལ་བརྟེན་ནས་གསང་བ་སྟོན་པ་ནི་ནོར་བ་སྟེ་བྱིན་རླབས་འདི་ལ་དབང་དམ་
ཚིག་གང་ཡང་མེད་པའི་ཕྱིར་རོ། །ཞེས་པ་འདི་འབྱུང་། འོ་ན་རྡོ་རྗེ་རྣལ་འབྱོར་མའི་བྱིན་
རླབས་འདི་ལ་དགོས་པ་ཅི་ཡོད་ཅེ་ན། འདི་ལ་བརྟེན་ནས་གདུལ་བྱ་མ་སྨིན་པ་སྨིན་པར་
བྱེད་པའམ། བླ་མེད་སྔགས་ཀྱི་དམ་ཚིག་དང་སྡོམ་པ་གསར་ཐོབ་མེད་ཀྱང་འདི་བསྐུར་བ་
17



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ལ་དགོས་པ་ཡོད་དེ། བླ་མེད་ཀྱི་ཏིང་ངེ་འཛིན་ཁྱད་པར་ཅན་བསྐྱེད་པའི་ཆེད་ཡིན་པའི་
ཕྱིར། ཞེས་སྟོན་པ་ལ། ཡང་རྗེ་བཙུན་མ་འདི་ལས་ཆེས་ལྷག་པའི་སངས་རྒྱས་གཞན་མེད་
ཅིང་། འདིའི་བྱིན་རླབས་ཀྱང་ཏིང་ངེ་འཛིན་སྐྱེ་བའི་རྟེན་འབྲེལ་ཡིན་པའི་ཕྱིར། དབང་གོང་
མ་བཞིན་དུ། ཞེས་པ་འདི་བྱུང་། དེས་ན། བླ་མེད་བུམ་དབང་གིས་མ་སྨིན་པ་ལ། རྡོ་རྗེ་རྣལ་
འབྱོར་མའི་བྱིན་རླབས་བྱེད་པ་ནི། གསང་སྒྲོགས་ཀྱི་ལྟུང་བ་འབྱུང་བའི་རྒྱུར་གྱུར་པ་ཡིན་
པའི་ཕྱིར་ཏེ། བུམ་དབང་གིས་མ་སྨིན་པ་ལ་དབང་གོང་མ་བསྐུར་ན། གསང་བ་སྒྲོགས་པར་
འགྱུར་བ་བཞིན་དུ། འདི་གཉིས་ཀུན་ནས་མཚུངས་པའི་ཕྱིར་རོ། །ཞེས་བཤད་པ་ནི།
དབང་གོང་མ་བཞིན་དུ་བུམ་དབང་མ་ཐོབ་པ་ལ་འདིའི་བྱིན་རླབས་བྱེད་པའང་རྩ་བའི་ལྟུང་
བར་འགྱུར་བ་ཡིན་པའི་ཕྱིར་རོ་ཞེས་པ་འདི་འབྱུང་། །སརྦ་མངྒ་ལཾ།། །།
176



༄༅། །སྡོམ་གསུམ་རབ་དབྱེའི་དཀའ་འགྲེལ་སྦས་དོན་སྙིང་པོ་གསལ་བྱེད་ལས་
དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་བཤད་ལེགས་བཤད་
ཉི་མའི་འོད་ཟེར་བཞུགས་སོ། །
གངས་ཅན་ལྟ་བར་སྤྲུལ་པའི་སྐུ། །འཇམ་པའི་རྡོ་རྗེའི་ཕོ་བྲང་
ཕྲེང་ཐིགས་པའི་མཚོ། །འཇམ་དབྱངས་བླ་མ་རྒྱལ་གྱུར་ཅིག ། །
ད་ནི་ས་བཅད་བཞི་པ་བོགས་འབྱིན་སྤྱོད་པ་སྤྱད་ཚུལ་འཆད་པ་ལ། ས་བཅུ་གསུམ་
པ་དེའི་དངོས་ཀྱི་རྒྱུ་ནི། རྟེན་དཀྱིལ་འཁོར་བཞི་ཡིན་ལ། བརྒྱུད་པའི་རྒྱུ་ལ་གཉིས། སྤྱོད་
པ་དང་ཉེ་རྒྱུའོ། །དང་པོ་ལ་གཉིས། སྤྱོད་པའི་སྔོན་དུ་འགྲོ་བ་དྲོད་བཤད་པ་དང་། དྲོད་
ཐོབ་ནས་སྤྱོད་པ་སྤྱད་པ་དངོས་སོ། །དང་པོ་ལ་གཉིས། རྒྱུད་དང་མན་ངག་གི་ལུགས་
གཉིས་སོ། །དང་པོ་ལ་དྲུག །དྲོད་ཀྱི་ངོ་བོ། དྲོད་ཀྱི་དབྱེ་བ། དབྱེ་བ་སོ་སོའི་མཚན་ཉིད།
དྲོད་མ་ཐོབ་པ་ཐོབ་པར་བྱེད་པའི་ཐབས། ཐོབ་པ་བརྟན་པར་བྱེད་པའི་དུས། དྲོད་དང་
སྤྱོད་པ་མཚམས་སྦྱོར་བའོ། །དང་པོ་ནི། བླ་མེད་ཀྱི་དབང་དང་རིམ་གཉིས་གང་རུང་
བསྒོམས་པ་ལ་བརྟེན་ནས་སྐྱེས་པའི་ལུས་ངག་ཡིད་གསུམ་གང་རུང་གི་ཉམས་མྱོང་ཅི་
རིགས་པ་དེ་སྐབས་འདིར་བསྟན་བླ་མེད་དྲོད་ཀྱི་ངོ་བོ་ཡིན་ཏེ། མངོན་རྟོགས་ལྗོན་ཤིང་
ལས། དང་པོ་ནི། ཏིང་ངེ་འཛིན་ལས་སྐྱེས་པའི་ལུས་ངག་ཡིད་ཀྱི་མཐུ་འམ་ནུས་པའི་ཁྱད་
པར་ལ་དྲོད་ཅེས་བྱ་བ་སྟེ། ཞེས་བཤད་པའི་ཕྱིར་རོ། །གཉིས་པ་དབྱེ་ན་དྲོད་ཆེ་འབྲིང་ཆུང་
177



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
གསུམ་མོ། །གསུམ་པ་མཚན་ཉིད་ལ། དྲོད་སྤྱིའི་མཚན་ཉིད་དང་། དབྱེ་བ་སོ་སོའི་མཚན་
ཉིད་དོ། །དང་པོ་ནི། བླ་མེད་ལམ་ལ་བརྟེན་ནས་སྐྱེས་པའི་སྤྲིན་དང་དུ་བ་ལ་སོགས་པ་འོད་
གསལ་གྱི་རྟགས་ཅི་རིགས་པ་ཤོར་བ་དེ། བླ་མེད་ལམ་གྱིས་བསྡུས་པའི་དྲོད་སྤྱིའི་རྟགས་
སམ་མཚན་ཉིད་དུ་འཇོག་པ་ཡིན་ཏེ། རྡོ་རྗེ་གུར་ལེའུ་བཞི་པ་ལས། དང་པོ་སྤྲིན་གྱི་རྣམ་
པོ་སྟེ། །གཉིས་པ་དུ་བ་འདྲ་བ་ཉིད། །གསུམ་པ་མེ་ཁྱེར་རྣམ་པ་སྟེ། །བཞི་པ་མར་མེ་ཉེ་
འབར་བ། །ལྔ་པ་རྟག་ཏུ་སྣང་བ་སྟེ། །སྤྲིན་མེད་ནམ་མཁའ་འདྲ་བ་ཉིད། །དེ་ནི་ཐམས་ཅད་
མཁྱེན་པའི་རྒྱུ། ། ཞེས་སོགས་བཤད་པས་སོ། །
གཉིས་པ་ནི། བླ་མེད་ཀྱི་དྲོད་ཆུང་ངུ་ཙམ་ཐོབ་པ་གང་ཞིག་ཚར་བཅད་རྗེས་འཛིན་
དངོས་སུ་མི་ནུས་པ་དེ་དྲོད་ཆུང་ངུའི་མཚན་ཉིད་ཡིན་ལ། དྲོད་འབྲིང་གང་ཞིག །ཚར་བཅད་
དང་རྗེས་འཛིན་གང་རུང་ཞིག་ནུས་ལ། གཉིས་ཀ་མི་ནུས་པ་དེ་དྲོད་འབྲིང་གི་མཚན་ཉིད་
ཡིན་ཞིང་། བླ་མེད་ཀྱི་དྲོད་ཆེན་པོ་ཐོབ་ནས། གཉིས་ཀ་ནུས་པ་དེ་བླ་མེད་ཀྱི་དྲོད་ཆེན་པོའི་
ངོ་བོར་འཇོག་སྟེ། ལྗོན་ཤིང་ལས། དྲོད་འབྲིང་པོས་ནི། ཚར་བཅད་པ་དང་རྗེས་སུ་བཟུང་
བའི་ལས་གང་ཡང་རུང་བ་གཅིག་ནུས་པ་སྟེ། རྣམ་ཤེས་དང་ཡེ་ཤེས་ཀྱི་ལས་ཆ་མི་མཉམ་པ་
ཞེས་བྱའོ། །དྲོད་ཆེན་པོས་ནི། ཚར་བཅད་དང་རྗེས་འཛིན་གཉིས་ཀ་ནུས་པ་སྟེ། རྣམ་ཤེས་
དང་ཡེ་ཤེས་ཀྱི་ལས་ཆ་མཉམ་པ་ཞེས་བྱའོ། །དྲོད་ཆེ་འབྲིང་གཉིས་ཀའི་ལུང་ཡང་། རྩ་རྒྱུད་
ཕྱི་མའི་གཉིས་པ་ལས། ཕན་དང་གནོད་པའི་འབྲས་འབྱུང་བ། །དེ་ལྟར་ངེས་པར་ཤེས་
ནས་ནི། །ཇི་ལྟར་དེ་ནི་སྐད་ཅིག་ཀྱང་། །རྣལ་འབྱོར་ངུ་འབོད་ག་ལ་འགྲོ། །ཞེས་གསུངས་
པས་སོ། །འདིར་ཚར་བཅད་དང་རྗེས་འཛིན་ཞེས་པ་ནི། ལྟ་སྟངས་སོགས་ཀྱི་སྒོ་ནས། ཤིང་
ཏོག་ལྟ་བུ་ལྷུང་བར་བྱེད་ནུས་པའམ།༼ འདི་ན་ཚིག་གོང་འོག་འགྲིགས་མི་འདུག་སྙམ་མོད་མ་དཔེ་ལས་འདི་
བཞིན་འདུག་པས་རང་སོར་བཞག་ཡོད་རྩོམ་སྒྲིག་པ་གཡང་ཤོད་པས༽སྨིན་བྱེད་ཀྱི་དབང་བཞི། གྲོལ་བྱེད་ཀྱི་
རིམ་གཉིས། དེ་ལས་སྐྱེས་པའི་ཡེ་ཤེས་ཕྱག་རྒྱ་ཆེན་པོ། དེ་ལས་བོགས་འབྱིན་སྤྱོད་པ་སྤྱོད་
178



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར།
ཚུལ། དེ་ལས་ས་ལམ་བགྲོད་ཚུལ་ལོ། །འདི་རྣམས་ཀྱང་ལུགས་ལྡོག་གི་ལམ་རིམ་བཞིན་
བཤད་ན། ས་ལམ་བགྲོད་ཚུལ་ལ། སྤྱིར་ཐེག་ཆེན་ས་ལམ་གྱི་རྣམ་གཞག །བྱེ་བྲག་ཐེག་
ཆེན་ས་ལམ་གྱི་རྣམ་གཞིག །ཁྱད་པར་གསང་སྔགས་བླ་མེད་ཀྱི་ས་ལམ་གྱི་རྣམ་གཞག་གོ། །
དང་པོ་ལ། དམིན་པ་ས་བརྒྱད་ཅེས་གྲོགས་པ་སྟེ། དཀར་པོ་རྣམ་པར་མཐོང་བའི་ས།
རིགས་ཀྱི་ས། བརྒྱད་པའི་ས། མཐོང་བའི་ས། སྲབ་པའི་ས། འདོད་ཆགས་དང་བྲལ་བའི་ས།
བྱས་པ་རྟོགས་པའི་ས། རང་སངས་རྒྱས་ཀྱི་ས་དང་བརྒྱད་ལས། དང་པོ་དང་ཉན་ཐོས་ཀྱི་
ཚོགས་ལམ་དོན་གཅིག་པ་ནས། ཉན་ཐོས་ཀྱི་སྦྱོར་ལམ། རྒྱུན་དུ་ཞུགས་པའི་ལམ། རྒྱུན་
ཞུགས་ཀྱི་ལམ། ཕྱིར་འོང་གི་ལམ། ཉན་ཐོས་དགྲ་བཅོམ་པའི་ལམ། རང་རྒྱལ་གྱི་ལམ་
དང་རིམ་བཞིན་དོན་གཅིག་པ་ཡིན་ནོ། །གཉིས་པ་ཐེག་ཆེན་ཕ་རོལ་ཏུ་ཕྱིན་པའི་ལུགས་
ལ་ནི། མངོན་རྟོགས་རྒྱན་ལས་ས་བཅུར་ཕྱེ་ནས་བཅུ་པ་ལ་སངས་རྒྱས་ཀྱི་སར་བཤད་པ་
དང་། བྱང་ས་ལས་ཐེག་ཆེན་མོས་སྤྱོད་ལས་ས་གཉིས་དང་། བྱང་སེམས་འཕགས་པའི་ས་
བཅུ་དང་། སངས་རྒྱས་ཀྱི་ས་དང་བཅུ་གསུམ་དུ་བཤད་པ་ལ་སོགས་པའང་ཡོད་མོད་ཀྱི།
མདོ་རྒྱན་རྩ་འགྲེལ་ལས། བྱང་སེམས་འཕགས་པའི་ས་རབ་དགའ་སོགས་བཅུ་དང་། བཅུ་
གཅིག་པ་སངས་རྒྱས་ཀྱི་ས་དང་བཅུ་གཅིག་ཏུ་བཤད་པ་འདི་སྙིང་པོར་བཟུང་ངོ༌། །གསུམ་
པ་བླ་མེད་རྡོ་རྗེ་ཐེག་པའི་ལུགས་ལ། ཁ་ཅིག །ས་བཅུ་གཅིག་ཁོ་ནར་བཞེད་པ་དང་། ལ་ལ་ས་
བཅུ་གཉིས་ཁོ་ནར་བཞེད་པ་དང་། གཞན་དག་ས་བཅུ་བཞི་དང་། བཅུ་དྲུག་སོགས་སུ་
བཞེད་པོའང་སྣང་མོད་ཀྱི། ཁོ་བོ་ཅག་འཁྲུལ་པའི་དྲི་མ་ཟད་པ་འཇམ་མགོན་ས་སྐྱ་པའི་རིང་
ལུགས་འཛིན་པ་དག་གིས་ས་བཅུ་གསུམ་གྱི་རྣམ་གཞག་འདི། ལུང་རིགས་མན་ངག་
གསུམ་གྱིས་གཏན་ལ་ཕབ་སྟེ། འཐད་ལྡན་དུ་ཁས་བླངས་པ་ཡིན་ནོ། །དེས་ན་འདི་ལ་
གཉིས། ས་བཅུ་གསུམ་གྱི་བགྲོད་ཚུལ་དང་། ལམ་ལྔ་དང་བྱང་ཕྱོགས་སོ་བདུན་གྱི་བགྲོད་
ཚུལ་གཉིས། དང་པོ་ལ་བཞི། ཡུལ་ཆེན་སོ་བདུན་གྱི་སྒོ་ནས་ས་ལམ་བགྲོད་པའི་ཚུལ། རྩེ་
179



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
དབུ་མའི་མདུད་པ་གྲོལ་ཚུལ་གྱི་སྒོ་ནས་ས་ལམ་བགྲོད་པའི་ཚུལ། དགའ་བ་བཅུ་དྲུག་
འཆར་ཚུལ་གྱི་སྒོ་ནས་ས་ལམ་བགྲོད་པའི་ཚུལ། དེ་ལ་ས་ལམ་གྱི་འཇུག་ལྡོག་གཏན་ལ་
ཕབ་པའོ། །དང་པོ་ལ། འཁོར་ལོ་བདེ་མཆོག་ནས་བཤད་ཚུལ་དང་། དགྱེས་པ་རྡོ་རྗེ་ནས་
བཤད་པའི་ཚུལ་ལོ། །དང་པོ་ལ་གསུམ། སྤྱིའི་ཡུལ་ཆེན་སོ་བདུན་ངོས་བཟུང་བ་སྤྱིར་ལམ་
འདི་ལ་འཇིག་རྟེན་པའི་ལམ་དང་། འཇིག་རྟེན་ལས་འདས་པའི་ལམ་གཉིས་སུ་ཕྱེ་ནས། །
དང་པོ་དྲོད་ཀྱིས་བསྡུས་པའི་ལམ་དང་། གཉིས་པ་རྟགས་ཀྱིས་བསྡུས་པའི་ལམ་ཞེས་བྱ་
ཞིང་། དེ་བཞིན་དུ། འཁོར་ལོ་འཆམ་པའི་ལམ་དང་། འཁོར་ལོ་བསྐོར་བའི་ལམ་གཉིས།
ཡེ་ཤེས་འཇུག་ལྡོག་དང་། རྣམ་རྟོག་འཇུག་ལྡོག་གི་ལམ་གཉིས། བླ་མ་ན་མི་འཕོ་བའི་ལམ་
དང་། བླ་མ་ན་འཕོ་བའི་ལམ་གཉིས་སོགས་ཕྱེ་བའི་སྔ་མ་རྣམས་འཇིག་རྟེན་པའི་ལམ་དང་།
ཕྱི་མ་རྣམས་འཇིག་རྟེན་ལས་འདས་པའི་ལམ་དུ་བཤད་པའི་གནད་ཀྱིས། དྲོད་ཆེ་འབྲིང་
ཆུང་གསུམ་ཐམས་ཅད། མན་ངག་གི་སྐབས་འདིར་འཇིག་རྟེན་པའི་ལམ་ཁོ་ན་ལ་འཇོག་
པ་ཡིན་ལ། དེ་ཡང་ལམ་ལྔ་ལྟར་ན། དབང་བཞིའི་བསྐྱེད་རྫོགས་རྣམས་བསྒོམས་པ་ནི་
ཚོགས་ལམ་ཡིན་ཞིང་། དེ་ལས་ཉམས་མྱོང་གི་ལྟ་བ་མ་རྙེད་ན་ཚོགས་ལམ་རང་རྐྱང་དུ་ཤོར་
བ་ཞེས་བྱ་བ་ཡིན་ལ། ཉམས་མྱོང་གི་ལྟ་བ་རྙེད་ན། སྦྱོར་ལམ་དྲོད་ཀྱི་སྣེ་ཟིན་པ་ཡིན་པས།
ཁམས་འདུས་པ་གསུམ་ལ་དྲོད་ཆུང་འབྲིང་ཆེ་གསུམ་རིམ་གྱིས་འཆར་བ་ཡིན་ཏེ། གཞུང་
བཤད་གཉག་མ་ལས། མདོར་ན་ཏིང་ངེ་འཛིན་སྐྱེ་བའི་རྒྱུ་འཚོགས་པ་ལ་ཚོགས་ལམ་ཞེས་
བྱ་བར་བཞེད་དོ། །ལམ་དེས་སྦྱོར་ལམ་དྲོད་དང་འབྱོར་བར་གྱུར་པ་ན། དྲོད་གསུམ་ལ་ཆེ་
འབྲིང་ཆུང་གསུམ་གྱི་བྱེ་བྲག་གིས། ཁམས་འདུས་པ་གསུམ་རིམ་གྱིས་འཇུག་པས། ཐ་མལ་
པའི་ལུས་ངག་ཡིད་གསུམ་དང་བྲེལ་བའི་འབྲས་བུ་བཞི་ཐོབ་ནས་ཞེས་སྨོས་ཏེ། ཞེས་
སོགས་བཤད་པའི་ཕྱིར་དང་། གཞུང་བཤད་མན་ངག་གཏེར་མཛོད་ལས་ཀྱང་། ལམ་དེ་
དག་བསྒོམས་ཀྱང་མ་སྐྱེས་ན། ཚོགས་ལམ་རང་རྐྱང་དུ་ཤོར་བ་ཡིན་པས། ཕར་ཕྱིན་གྱི་ལྟ་བ་
180



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར།
དང་ཁྱད་པར་མེད་གསུངས། དེ་ལས་སྐྱེས་པའི་ཉམས་ལ་མི་བརྟེན་པའི་ངོས་ནས་ལྟ་བ། ལམ་
ཕན་འདོགས་ཆུང་བའི་ངོས་ནས་དྲོད། སེམས་ལ་འཆར་བའི་ངོས་ནས་སེམས་ཉམས། རྟོག་
པ་རྒྱུན་ཆགས་ཀྱི་སྟོང་པའི་ངོས་ནས་སྒོམ་པ། རྣམ་རྟོག་ཟིལ་གྱིས་གནོན་པའམ། ཡུལ་
རྣམས་གྲོགས་སུ་འཆར་བའི་ངོས་ནས་རྟོགས་པ་ཞེས་བྱ། ཞེས་སོགས་བཤད་པས་སོ། །
དེས་ན་ལམ་གྱི་ཉམས་མྱོང་ལྟ་བ་རྒྱུད་ལས་སྐྱེས་ནས། མཐོང་ལམ་སྐྱེས་ཀྱི་བར་གྱི་ཉམས་
མྱོང་ལ་སྦྱོར་ལམ་དྲོད་ཅེས་བཞག་ནས། དེ་ཡང་ཁམས་འདུས་པ་གསུམ་གྱི་དབང་གིས།
ཁམས་འདུས་པ་དང་པོའི་ཉམས་རྣམས་ལ། རྣམ་རྟོག་སྔོན་དུ་སོང་བའི་དྲོད་ཅེས་བྱ་ཞིང་།
མ་ངེས་པའི་འཁྲུལ་སྣང་དུ་འཆར་བའི་དུས་དང་། ཕྱི་རོལ་ཡུལ་རྐྱེན་གྱིས་འདོན་པས་དྲོད་
ཆུང་ངུ་ཞེས་བྱ། ཁམས་འདུས་པ་བར་པའི་ཉམས་རྣམས་ལ་ཁམས་དགུ་འདུས་པའི་དྲོད་
ཅེས་བྱ་ཞིང་། ངེས་པ་མཐོང་སྣང་དུ་འཆར་བའི་དུས་དང་ཕྱི་རོལ་ཡུལ་རྐྱེན་གྱིས་མི་གནོད་
པས་དྲོད་འབྲིང་པོ་ཞེས་བྱ། ཁམས་འདུས་པ་ཐ་མའི་ཉམས་རྣམས་ལ། ཐིག་ལེ་འབར་ཞིང་
འདུས་པའི་དྲོད་ཅེས་བྱ་ཞིང་། ཤིན་ཏུ་ངེས་པ་གསལ་སྣང་དུ་འཆར་བའི་དུས་དང༌། ཕྱི་རོལ་
ཡུལ་རྐྱེན་གྱིས་ཕན་འདོགས་པ་དྲོད་ཆེན་པོ་ཞེས་བྱ་བ་ཡིན་ལ། ཁམས་འདུས་པ་ཐ་མའི་
སྐབས་ཀྱི་དྲོད་ཆེན་པོའི་ལྡོག་པ་ལ། སྦྱོར་ལམ་ལྷག་མ་གསུམ་ཡང་འཇོག་སྟེ། རྟེན་པད་མ་
ཅན་གྱི་བྱེད་པ་ལས། རྩ་དབུ་མའི་མས་སྣར། རོ་རྐྱང་གཉིས་ཀྱི་མས་སྣ་ཆུད་པའི་རྟེན་
འབྲེལ་གྱིས། ཕྱི་ནང་གི་རྩེ་མོ་གཉིས། མ་སྐྱེས་པའི་ཆོས་ལ་བཟོད་པར་དཀའ་བའི་བཟོད་པ་
གཅིག །འཁོར་བའི་ཆོས་ལས་འདས་པའི་ཆོས་མཆོག་དང་། མྱ་ངན་ལས་འདས་པའི་ལམ་
ཆོས་རྣམས་རྫོགས་པའི་ཆོས་མཆོག་རྣམས་གཉིས་སྐྱེ་བ་ཡིན་པའི་ཕྱིར། དེ་ཡང་ཕྱིའི་རྩེ་མོ་ནི།
རོ་རྐྱང་གཉིས་ཀྱི་སྣ་རྩེར་རླུང་སེམས་ཆུད་པ་ཡིན་ལ། ནང་གི་རྩེ་མོ་ནི། དབུ་མའི་སྣ་རྩེར་
རླུང་སེམས་ཕྱིན་པ་ཡིན་ཞིང་། དེའི་ཚེ་དབུ་མའི་ནང་དུ་རླུང་སེམས་འདུས་པས་སྟོང་པ་ཉིད་
ལ་མི་སྐྲག་པས་བཟོད་པ་ཞེས་བྱ་ལ། རྩ་རོ་རྐྱང་གཉིས་ལས་འདས་པས་འཇིག་རྟེན་ལས་
181



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
འདས་པའི་ཆོས་མཆོག་དང་། དབུ་མའི་སྣ་རྩེར་རླུང་སེམས་བྱོན་པས་མྱ་ངན་ལས་འདས་
པའི་ལམ་ཆོས་རྣམས་རྫོ་གས་པའི་ཆོས་མཆོག་ཅེས་བྱ་བ་ཡིན་ཏེ། རྡོ་རྗེའི་ཚིག་རྐང་ལས།
ནང་གི་སངས་རྣམས་ཀྱི་ལམ་སྲིད་པའི་རྩེ་མོར་ཕྱིན་ཅིང༌། མ་སྐྱེས་པའི་ཆོས་ལ་བཟོད་པར་
དཀའ་བ། དབུ་མར་སེམས་རྟོག་མེད་ལོག་སེམས་འཕོས་ན་བཟོད་པ། འཁོར་བའི་ཆོས་
ལས་འདས་ཤིང་། མྱ་ངན་ལས་འདས་པའི་ཆོས་རྣམས་རྫོགས་པས་ཆོས་ཀྱི་མཆོག་ཅེས་
བཤད་པས་སོ། །འོ་ན་འདིར། སྦྱོར་ལམ་རྩེ་མོ་སོགས་ཅིག་ཆར་སྐྱེ་ཞིང་ལྡོག་པས་ཕྱེ་བ་ཙམ་
ཡིན་སྙམ་ན་གཞུང་བཤད་ཀྱི་དངོས་བསྟན་དེ་ལྟར་སྣང་ཡང་། དོན་ལ་མ་ཡིན་ཏེ། རིམ་ཅན་
སྐྱེ་ཚུལ་སོགས་ཚོགས་སྦྱོར་མངོན་རྟོགས་ནས་བཤད་པ་ལྟར་གོང་དུ་བསྟན་ཟིན་པའི་
ཕྱིར་རོ། །འདི་དག་ནི་གཞུང་བཤད་ཀྱི་དངོས་བསྟན་ཙམ་ཡིན་ལ། རྗེ་བཙུན་ས་པཎ་གྱི་
ཕྱག་ཆེན་མིག་ཐུར་ལས་བཤད་པའི་གནད་ཟབ་མོ་ནི། ཕྱག་ཆེན་སྐབས་སུ་འཆད་དོ། ། །
གཉིས་པ་དྲོད་ཐོབ་ནས་སྤྱོད་པ་སྤྱད་པ་ལ་གཉིས། རྒྱུད་དང་མན་ངག་གི་ལུགས་
གཉིས་སོ། །དང་པོ་ལ་དྲུག །སྤྱོད་པའི་ངོ་བོ། དབྱེ་བ། དབྱེ་བ་སོ་སོའི་རང་བཞིན། སྤྱོད་པ་
སྤྱོད་པའི་གང་ཟག །སྤྱོད་པ་སྤྱད་པའི་གནས། དེ་སྤྱད་པའི་དགོས་པའོ། །དང་པོ་ནི། ནང་དུ་
དེ་ཁོ་ན་ཉིད་རྟོགས་པས་ཀུན་ནས་བསླངས་ཏེ། ཕྱི་རོལ་ཏུ་ལུས་ངག་ཅི་འདོད་གཡོ་ཞིང་རྒྱུ་
བའི་ཁྱད་པར་དེའི་ངོ་བོ། གཉིས་པ་དབྱེ་ན། གཉིས་སུ་དབྱེ་བ་དང་། གསུམ་དུ་དབྱེ་བའོ། །
དང་པོ་ལ་ཀུན་འདར་གྱི་སྤྱོད་པ་དང༌། ཀུན་ཏུ་བཟང་པོའི་སྤྱོད་པའོ། །དང་པོ་མིང་གི་རྣམ་
གྲངས་ནི། རྒྱལ་བུ་གཞོན་ནུའི་སྤྱོད་པ། གསང་སྤྱོད། སྨོན་པ་བརྟུལ་ཞུགས་ཀྱི་སྤྱོད་པ་ཞེས་
བྱ་ལ། གཉིས་པ་མིང་གི་རྣམ་གྲངས། ཕྱོགས་ལས་རྣམ་པར་རྒྱལ་བའི་སྤྱོད་པ། རྒྱལ་ཚབ་
ཆེན་པོའི་ས་ལ་གནས་པའི་སྤྱོད་པ། འཇིག་རྟེན་པའི་མངོན་དུ་སྤྱོད་པ། ཚོགས་བདག་ཆེན་
པོའི་སྤྱོད་པ་ཞེས་བྱ་བ་རྣམས་མིང་གི་རྣམ་གྲངས་སོ། །
གཉིས་པ་གསུམ་དུ་དབྱེ་ན། ཀུན་འདར་གསང་སྤྱོད། ཀུན་འདར་མངོན་སྤྱོད། ཀུན་
132



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར། །
ཏུ་བཟང་པོའི་སྤྱོད་པ་དང་གསུམ་མོ། །གསུམ་པ་སོ་སོའི་ངོ་བོ་ནི། དྲོད་ཆུང་ངུ་ཐོབ་ནས་དྲོད་
འབྲིང་པོ་ཐོབ་ཕྱིར་དུ་སྤྱོད་པའི་སྤྱོད་པ། སྤྱོད་པ་གསུམ་གྱིས་ཟླས་ཕྱེ་བའི་ཀུན་འདར་གསང་
སྤྱོད་ཀྱི་ངོ་བོ་ཡིན་ལ། དྲོད་འབྲིང་པོ་ཐོབ་ནས། དྲོད་ཆེན་པོ་མཐོང་ལམ་ཐོབ་ཕྱིར་དུ་སྤྱོད་
པ་སྤྱད་པ་སྟེ། དེ་གསུམ་གྱིས་ཟླས་ཕྱེ་བའི་ཀུན་འདར་མངོན་སྤྱོད་ཀྱི་ངོ་བོ་ཡིན་ཞིང་། དྲོད་
ཆེན་པོ་ཐོབ་ནས་ཕྱག་རྒྱ་ཆེན་པོ་མཆོག་གི་དངོས་གྲུབ་བཅུ་གསུམ་རྡོ་རྗེ་འཛིན་པའི་ས་ཐོབ་
ཕྱིར་དུ་སྤྱོད་པའི་སྤྱོད་པ་དེ། དེ་གསུམ་གྱིས་མདོར་བསྟན། དེ་ཉིད་ཞིབ་ཏུ་བཤད་ན། ས་
དང་པོ་ཐོབ་པ་ལ་ཡུལ་ཆེ་བ་བཞི་བགྲོད་དགོས་ཏེ། རྩ་མི་ཕྱེད་མ་དང་། ཕྲ་གཟུགས་མ་དང་།
བརྩེ་བ་མ་དང་། གཡོན་པ་མ་སྟེ་ནང་གི་རྩ་བཞི་དང་། རྩ་དེ་བཞིའི་མདུད་པ་པུ་ཛཱ་ཨོ་ཨའི་
རྣམ་པས་སྤྱི་བོ་སྤྱི་གཙུག་རྣ་བ་གཡས་ལྟག་པོ་བཞིར་གནས་པའི་ཡི་གེ་བཞི་དང་། རྩ་དེ་དག་
ནས་སོ་དང་སེན་མོའི་ཁམས་སོགས་ཁམས་བདུད་རྩི་བཞི་དང་། ནང་གི་ཡུལ་དེ་བཞི་རེ་རེ་
ནས་ལས་ཀྱི་རླུང་དྲུག་བརྒྱ་བདུན་བཅུ་རྩ་ལྔ་པ་རེ་རྒྱུ་བ་རྣམས་དབུ་མར་ཐིམ་པ་དང་། ཕྱིའི་
པུལླི་ར་མ་ལ་སོགས་ཡུལ་བཞིའི་དཔའ་བོ་དང་རྣལ་འབྱོར་མ་རྣམས་དབང་དུ་འདུས་པ་
ལས་ས་དང་པོའི་རྟོགས་པ་སྐྱེ་བ་ཡིན་པའི་ཕྱིར། ཞེས་འཆད་པ་ལ། རྗེ་བཙུན་རིན་པོ་ཆེས།
བདག་མེད་མའི་བསྟོད་པ་ལ། པུལླིར་མི་ཕྱེད་སོ་དང་སེན་མོའི་ཁམས། །འབར་འཛིན་ཕྲ་
གཟུགས་སྒྲ་དང་སྤུ་འབབ་ཅིང་། །གཟུགས་ཕུང་གཏི་མུག་མིག་སྦྱོང་ཨ་ལས་བྱུང་། །འཁོར་
ལོའི་ཤར་གནས་རྡོ་རྗེ་མར་ཕྱག་འཚལ། །ཨུ་རྒྱན་རྩེ་བ་ལྤགས་པ་དྲི་མ་སྐྱེད། །ཨཅུ་གཡོན་
པ་མ་སྟེ་ཤ་འབབ་ཅིང་། །ཚོར་བ་སེར་སྣ་རྣ་སྦྱོང་ཨེ་ལས་བྱུང་། །ལྷོ་ཕྱོགས་གསང་བའི་
དཀར་མོར་བདག་ཕྱག་འཚལ། །སྤྱི་བོ་སྤྱི་གཙུག་རྣ་བ་ལྟག་པར་བཞུགས། །ལུས་དང་ཚོར་
བ་སེམས་དང་ཆོས་ཀྱི་དངོས། །རླུང་དང་བྱང་ཆུབ་སེམས་རྣམས་དབུ་མར་ཐིམ། །གནས་
དེར་རབ་དགའི་ས་ལ་བདག་ཕྱག་འཚལ། །ཞེས་པའི་ཤོ་ལོ་ཀ་གསུམ་མོ། །དེ་བཞིན་དུ་ས་
གཉིས་པ་ཐོབ་པོ་ལ་ཡུལ་བཞི་བགྲོད་དགོས་ཏེ། ཐུང་ངུ་མ་དང་། རུས་སྦལ་སྐྱེས་མ་དང་།
183



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
སྒོམ་པ་མ་དང་། དབང་མ་སྟེ་རྩ་བཞི་དང་། རྩ་དེ་བཞིའི་མདུད་པ། གོ་ར་དེ་མའི་རྣམ་པས།
རྣ་བ་གཡོན་པ། སྨིན་ཕྲག །མིག་གཉིས། ཕྲག་པ་གཉིས་ཏེ་གནས་བཞིར་གནས་པའི་རྩ་ཡི་
གེ་བཞི་དང༌། ཆུ་རྒྱུས་ཀྱི་ཁམས་ལ་སོགས་པ་ཁམས་བཞི། ཡུལ་བཞི་རེ་རེ་ནས་ལས་རླུང་
དྲུག་བརྒྱ་བདུན་ཅུ་རྩ་ལྔ་རེ་རྒྱུ་བ་རྣམས་དབུ་མར་ཐིམ་ཞིང་། གོ་ད་ཝ་རི་སོགས་ཕྱིའི་ཡུལ་
བཞིའི་དཔའ་བོ་དང་རྣལ་འབྱོར་མ་དབང་དུ་འདུས་པ་ལས་ས་གཉིས་པའི་རྟོགས་པ་སྐྱེ་བ་
ཡིན་པའི་ཕྱིར། ཞེས་བཤད་པ་ལ། བདག་མེད་བསྟོད་པ་ལས། གོ་ད་ཝ་རིར་ཐུང་ངུ་ཆུ་
རྒྱུས་འབབ། །རསྨིར་རུས་སྦལ་སྐྱེས་མ་རུས་ཕྲེང་སྐྱེད། །འདུ་ཤེས་འདོད་ཆགས་ལྕེ་སྦྱོང་ཨེ་
ལས་བྱུང༌། །ཆུ་བདག་ཆུ་ཡི་རྣལ་འབྱོར་མ་ཕྱག་འཚལ། །དེ་ཝི་ཀོ་ཊ་སྒོམ་མ་མཁལ་མ་
སྐྱེད། །མ་ལར་དབང་མ་སྙིང་འབབ་འདུ་བྱེད་སྐྱེད། །ཕྲག་དོག་ལུས་སྦྱོང་ཨུ་སྐྱེས་ཡང་དག་
སྤོང་། །རྡོ་རྗེ་མཁའ་འགྲོ་གཉིས་པའི་ས་ལ་བསྟོད། །ཅེས་སོ། །ཡང་ས་གསུམ་པ་ནས་དྲུག་
པའི་བར་ཐོབ་པ་ལ་ཡུལ་གཉིས་གཉིས་བགྲོད་དགོས་པ་ཡིན་ཏེ། སྐྱོན་མ། འཇུག་མ། མ་མོ།
མཚན་མོ་སྟེ་རྩ་བཞི་དང་། དེ་དག་གི་མདུད་པ། ཀ་ཨོ་ཏྲི་ཀོའི་རྣམ་པས་མཆན་ཁུང་གཉིས།
ནུ་མ་གཉིས། ལྟེ་བ། རྣ་རྩེ་སྟེ་གནས་བཞིར་གནས་པའི་ཡི་གེ་བཞི་དང་། རྩ་དེ་དག་གི་ནང་
གི་མིག་གི་ཁམས་སོགས་བཞི་དང༌། ཡུལ་རེ་རེ་ནས་ལས་རླུང་སྔར་བཞིན་རྒྱུ་བ་རྣམས་
དབུ་མར་ཐིམ་ཞིང་། ཀ་མ་རཱུ་པ་སོགས་ཕྱིའི་ཡུལ་བཞིའི་མཁའ་འགྲོ་དབང་དུ་འདུས་པ་
ལས། རིམ་བཞིན་ས་གསུམ་པ་དང་བཞི་པའི་རྟོགས་པ་སྐྱེ། བསིལ་སྦྱིན་མ་དང་། ཚ་བ་མ་
དང༌། གཞོལ་མ་དང་། རལ་མ་སྟེ་རྩ་བཞི་དང་། རྩ་མདུད་ཀ་ལ་ཀ་ཧའི་རྣམ་པས། ཁ་དང་།
མགྲིན་པ་དང་། སྙིང་ཀ །འདོམ་བར་ན་གནས་པའི་ཡི་གེ་བཞི་དང་། ཆུ་རྒྱུས་ཀྱི་ཁམས་
སོགས་བཞི་དང་། ཡུལ་རེ་རེ་ནས་ལས་རླུང་སྔ་མ་བཞིན་རྒྱུ་བ་རྣམས་དབུ་མར་ཐིམ་ཞིང་།
ཀ་ལིངྐ་སོགས་ཕྱིའི་ཡུལ་བཞིའི་མཁའ་འགྲོ་དབང་དུ་འདུས་པར་ལས་རིམ་བཞིན་ས་ལྔ་པ་
དང་དྲུག་པའི་རྟོགས་པ་སྐྱེ་བའི་ཕྱིར། ཞེས་བཤད་པ་ལ། ཀ་མ་རཱུ་པ་སྐྱོན་མ་མིག་འབབ་
184



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱོད་ལེགས་བཤད་ཉི་མའི་འོད་ཟེར།
ཅིང་། །ཨོ་ཏྲིར་འཇུག་མ་མཁྲིས་འབབ་ཆུ་ཡི་ཁམས། །ཨུ་སྐྱེས་པུཀྐ་སིས་སྦྱོང་རྫུ་འཕྲུལ་
གཉིས། །བྱང་ཤར་འོད་བྱེད་ཞིང་ལ་ཕྱག་འཚལ་ལོ། །ཏྲི་ཤ་ཀུ་ནེར་མ་མོ་བློ་བ་འབབ། །ཀོ་
སར་མཚན་མོ་རྒྱུ་མ་ཆུ་ཡི་ཁམས། །རི་སྐྱེས་ཤ་བ་རིས་སྦྱོང་རྫུ་འཕྲུལ་གཉིས། །ཤར་ལྷོ་ཉེ་
ཞིང་འོད་འཕྲོ་ཕྱག་འཚལ་ལོ། །ཀ་ལིངྐར་ནི་བསིལ་སྦྱིན་ཆུ་རྒྱུས་འབབ། །ལམྱུར་ཚ་བ་ལྟོ་
བ་འབབ་པ་མེ། །རི་སྐྱེས་ཙཎཱ་ལིས་སྦྱོང་དབང་པོ་གཉིས། །ལྷོ་ནུབ་ཚནོ་སྦྱང་ཀ་ཕྱག་
འཚལ་ལོ། །ཀཱཉྩིར་གཞོལ་མ་སྙིང་འབབ་ཁ་བའི་རི། །དྭངས་མ་རུས་པའི་ཁམས་འབབ་
རླུང་གི་ཁམས། །ལི་སྐྱེས་གཡུང་མོས་སྦྱོང་ཞིང་དབང་པོ་གཉིས། །ནུབ་བྱང་མངོན་གྱུར་ཉེ་
བའི་ཚནྡྷོར་བསྟོད། །ཞེས་སོ། །
དེ་བཞིན་དུ་ས་བདུན་པ་ནས་བཅུ་པའི་བར་ཐོབ་པ་ལ་ཡང་ཡུལ་གཉིས་གཉིས་
བགྲོད་དགོས་ཏེ། ཤིན་ཏུ་གཟུགས་ཅན་མ་དང༌། སྤྱི་མ་དང་། རྒྱུས་སྦྱིན་མ་དང་། སྦྱོར་
བྲལ་མ་སྟེ་རྩ་བཞི་དང་། རྩ་མདུད་སྡེ་ཀྲི་སོ་སུའི་ནམ་པས། མཚན་མ་དང་། བཤང་ལམ་
དང་། བརླ་གཉིས་དང་། བྱིན་པ་གཉིས་ཏེ་གནས་བཞིར་གནས་པའི་ཡི་གེ་བཞི་དང་། རྩ་
དེ་དག་གི་ནང་གི་བད་ཀན་གྱི་ཁམས་སོགས་བཞི་དང་། ཡུལ་རེ་རེ་ནས་ལས་རླུང་སྔར་
བཞིན་དྲུག་བརྒྱ་བདུན་བཅུ་རྩ་ལྔ་རེ་རྒྱུ་བ་རྣམས་དབུ་མར་ཐིམ་ཞིང་། ཕྱིའི་ཡུལ་བྲེ་ཏ་པུ་རི་
སོགས་བཞིའི་མཁའ་འགྲོ་དབང་དུ་འདུས་པ་ལས། རིམ་བཞིན་ས་བདུན་པ་དང་བརྒྱད་པའི་
རྟོགས་པ་སྐྱེད། ཡང་སྡུ་གུ་མ་དང་། གྲུབ་མ་དང་། འཚེད་མ་དང་། ཡིད་བཟང་མ་སྟེ་རྩ་བཞི་
དང་། རྩ་མདུད་རྣམས་པ་མ་ཀུའི་རྣམ་པས་སོར་མོ་བཅུ་དྲུག་དང་། བོལ་གོང་གཉིས། མཐེ་
པོང་བཞི་དང་། པུས་མོ་གཉིས་ཏེ་གནས་བཞིར་གནས་པའི་ཡི་གེ་བཞི་དང་། རྩ་དེ་དག་གི་
ནང་གི་ཚིལ་བུའི་ཁམས་སོགས་བདུད་རྩི་བཞི་དང་། ཡུལ་རེ་རེ་ནས་ལས་རླུང་སྔར་བཞིན་
རྒྱུ་བ་རྣམས་དབུ་མར་ཐིམ་ཞིང་། ཕྱིའི་ཡུལ་ན་ག་ར་སོགས་བཞིའི་མཁའ་འགྲོ་བཞིར་
གནས་པའི་ཡི་གེ་བཞི་དང་། རྩ་དེ་དག་གི་ནང་གི་ཚིལ་བུའི་ཁམས་སོགས་བདུད་རྩི་བཞི་
185



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
དང༌། ཡུལ་རེ་རེ་ནས་ལས་རླུང་སྔར་བཞིན་རྒྱུ་བ་རྣམས་དབུ་མར་ཐིམ་ཞིང༌། ཕྱིའི་ཡུལ་ནི་
ག་ར་སོགས་བཞིའི་མཁའ་འགྲོ་དབང་དུ་འདུས་པ་ལས་ས་དགུ་པ་དང་བཅུ་པ་གཉིས་ཀྱི་
རྟོགས་པ་སྐྱེ་བ་ཡིན་པའི་ཕྱིར་ཞེས་པ་ལ། པྲ་ཏར་ཤིན་ཏུ་གཟུགས་ཅན་འབབ། །ཁྱིམ་གྱི་
ལྷ་ནི་སྤྱི་མ་རྣག་འབབ་གཟུགས། །ལོ་སྐྱེས་གོ་རིས་སྦྱོང་མཛད་དབང་པོ་སྟོབས། །ཤར་
ཕྱོགས་འདུ་བ་རིང་དུ་སོང་བར་བསྟོད། །སོ་རསྦ་རྒྱུས་སྦྱིན་ཁྲག་འབབ་ཅིང་། །གསེར་གླིང་
སྦྱོར་བྲལ་རྡུལ་འབབ་སྐྲ་ཡི་ཁམས། །ཨི་སྐྱེས་ཙོ་རིས་སྦྱོང་མཛད་སྟོབས་གཉིས་ལྷོར། །མི་
གཡོ་ཉེ་བའི་འདུ་བར་བདག་ཕྱག་འཚལ། །ནཱ་ག་རར་ནི་སྡུ་གུ་ཚིལ་བུ་འབབ། །སིནྡྷཱར་
གྲུབ་མ་མཆིན་འབབ་རྣ་ཡི་ཡུལ། །ཨཱི་སྐྱེས་བེ་ཏཱ་ལིའི་སྦྱོང་སྟོབས་གཉིས་ལྷོར། །དུར་ཁྲོད་
ལེགས་པའི་བློ་གྲོས་ལ་ཕྱག་འཚལ། །མ་རུར་འཚེད་མ་འཆིལ་མ་འབབ་པ་འཛིན། །ཀུ་ལུར་
ཡིད་བཟང་སྣབས་འབབ་ལྕེ་ཡི་ཡུལ། །ཨོ་སྐྱེས་གྷསྨ་རིས་སྦྱོང་བྱང་ཆུབ་གཉིས། །ཉེ་བའི་
དུར་ཁྲོད་ཆོས་ཀྱི་སྤྲིན་ལ་འདུད། །ཅེས་སོ། །དེ་ནས་ས་བཅུ་གཅིག་པ་དང་། བཅུ་གཉིས་པ་
གཉིས་ཐོབ་པོ་ལ་ཡུལ་ཆེན་བཞི་བཞི་བགྲོད་དགོས་པ་ལས། ཐོག་མར་ས་བཅུ་གཅིག་པ་
ཡུལ་ཆེན་བཞི་བགྲོད་དགོས་ཏེ། སུམ་སྐོར་མ་དང་། འདོད་མ་དང་། ཁྱིམ་མི་དང་། གཏུམ་
མོ་སྟེ་རྩ་བཞི་དང་། རྩའི་མདུད་པ་ཧཱུཾ་གི་རྣམ་པས་སྙིང་ཁ་ཆོས་ཀྱི་འཁོར་ལོ་ཕྱི་བསྐོར་འདབ་
མ་བརྒྱད་ཀྱི་མཚམས་བཞིར་གནས་པའི་ཡི་གེ་བཞི་དང་། རྩ་དེ་དག་གི་ནང་ན་རླུང་ལྔ་དང་
བདུད་རྩི་ལྔ་འདྲེས་ནས་འབབ་པའི་ཁམས་བདུད་རྩི་བཞི་སྟེ། དེ་དག་གི་ནང་ནས་ལས་རླུང་
གྲངས་སྔར་བཞིན་རྒྱུ་བ་རྣམས་དབུ་མར་ཐིམ་ཞིང་། ཕྱིའི་གླིང་ཕྲན་བཞིའི་མཁའ་འགྲོ་
དབང་དུ་འདུས་པ་ལས། ས་བཅུ་གཅིག་པའི་རྟོགས་པ་སྐྱེ་བའི་ཕྱིར། ཞེས་འཆད་པ་ལ།
སུམ་སྐོར་འདོད་མ་རེག་བྱ་ས་སྤྱོད་སྦྱོངས། །ཨོ་སྐྱེས་བྱང་ཆུབ་ལམ་གཉིས་ལ་བཏུད་ནས། །
ཨོཾ་སྐྱེས་བྱང་ཆུབ་ལམ་གསུམ་ལ་ཕྱག་འཚལ། །འདི་བཞི་སྙིང་གི་འདབ་བརྒྱད་ལྟེ་བ་ཡི། །
མཚམས་ན་རླུང་དང་བདུད་རྩི་ལྔ་འདྲེས་འབབ། །འདི་རྣམས་དབུ་མར་ཐིམ་པས་འཐུང་
] 3ཏོ



སྦས་དོན་སྙིང་པོ་གསལ་བྱེད་ལས་དྲོད་དེང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར།
སྤྱོད་དེ། །དཔེ་མེད་ཡེ་ཤེས་བཅུ་གཅིག་པར་ཕྱག་འཚལ། །ཞེས་སོ། །ཡང་ས་བཅུ་གཉིས་
པ་ཐོབ་པ་ལ་ཡུལ་བཞི་བགྲོད་དགོས་ཏེ། ཀུན་འདར་མ། རོ་མ། རྐྱང་མ། མདུད་བྲལ་མ་
སྟེ་རྩ་བཞི། ཧཱུྃ་རིང་པོའི་རྣམ་པས་སྙིང་ཁའི་ཕྱི་བསྐོར་ཤར་ལ་ཉེ་བའི་དབུས་དང་གཡོན་
རྒྱབ་ཀྱི་ཆ་ན་གནས་པའི་ཡི་གེ་བཞི། དེ་དག་གི་ནང་གི་ཁམས་བདུད་རྩི་བཞི། དེ་བཞི་རེ་
རེ་ནས་ལས་རླུང་དྲུག་བརྒྱ་བདུན་བཅུ་རྩ་ལྔ་རེ་རྒྱུ་བ་རྣམས་དབུ་མར་ཐིམ་ཞིང་། ཕྱིའི་གླིང་
བཞིའི་མཁའ་འགྲོ་དབང་དུ་འདུས་པ་ལས་ས་བཅུ་གཉིས་པའི་རྟོགས་པ་སྐྱེ་བ་ཡིན་པའི་ཕྱིར།
ཞེས་བཤད་པ་ལ། དབུས་གནས་གཡས་གཡོན་རྒྱབ་ཀྱི་ཆ་ན་བཞུགས། །ཀུན་འདར་རོ་
རྐྱང་མདུད་བྲལ་ཆ་དང་བཅས། །ཁུ་ཁྲག་དྲི་ཆུ་དྲི་ཆེན་མི་རྟོག་སྐྱེད། །འཕགས་པའི་ལམ་
གསུམ་བྱང་ཆུབ་ལ་ཕྱག་འཚལ། །གནས་བཞི་དབུ་མར་སྟོང་པས་བཅུ་གཉིས་པ། །ཉེ་བའི་
འཐུང་སྤྱོད་ཡེ་ཤེས་ཆེན་པོ་སྟེ། །སྤང་བྱ་ཀུན་སྤང་ཐོབ་བྱ་ཀུན་རྫོགས་པའི། །འཁོར་ལོའི་
དབུས་ན་བཞུགས་ལ་ཕྱག་འཚལ་ལོ། །རྣ་བ་ཞེ་སྡང་རྣམ་ཤེས་ཕུང་པོ་སྦྱོངས། །སེམས་དག་
ཆོས་དབྱིངས་ཡེ་ཤེས་ངོ་བོ་ཉིད། །སྤྲོས་བྲལ་ཨ་ལས་བྱུང་བའི་བདག་མེད་མ། །རྡོ་རྗེ་
བདག་མེད་མ་ལ་བདག་ཕྱག་འཚལ། །ཞེས་སོ། །དེས་ན་འདིར། འདི་བཞི་སྙིང་གི་འདབ་
བརྒྱད་ལྟེ་བ་ཡི། །མཚམས་དང་རླུང་དང་བདུད་རྩི་ལྔ་འདྲེས་འབབ། །ཅེས། འཐུང་སྤྱོད་ས་
བཅུ་གཅིག་པའི་གནས་ཀྱི་རྩ། སུམ་སྐོར་མ་སོགས་བཞི་པོ་འདི། སྙིང་གི་འདབ་བརྒྱད་ཀྱི་
མཚམས་བཞིར་བཤད་པའི་གནད་ཀྱིས་བྱང་སེམས་འབབ་པའི་རྩ་སོ་གཉིས་ཀྱིས་ཟླས་ཕྱེ་
བའི། ཀུན་འདར་རོ་རྐྱང་མདུད་བྲལ་མ་བཞི་པོ་འདི་སྙིང་གི་འདབ་བརྒྱད་ཀྱི་རྩ་ཕྱོགས་མ་
བཞིར་གྲུབ་སྟེ། བརྒྱད་པོ་དེ་སྙིང་ཁ་ནས་གྱེས་པའི་འདབ་མ་བརྒྱད་དུ་བཤད་པ་གང་ཞིག །
སུམ་སྐོར་མ་སོགས་བཞི་པོ་དེ་མཚམས་ཀྱི་རྩ་བཞིར་བཤད་པའི་ཕྱིར། དེས་ན་རྩ་སོ་གཉིས་
ཀྱི་ནང་ཚན་རོ་རྐྱང་དབུ་གསུམ་པོ་དེ་ཡང་། སྙིང་ཁ་ཆོས་ཀྱི་འཁོར་ལོ་ལ་གནས་པའི་རོ་རྐྱང་
དབུ་མའི་ཆ་ཤས་རེ་ལ་འཇོག་དགོས་ཀྱི། དེ་གསུམ་ཡོངས་རྫོགས་ལ་འཁྲུལ་པར་མི་བྱ་སྟེ།



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
གནས་བཞི་དབུ་མར་སྟོང་པས་བཅུ་གཉིས་ས། །ཞེས་དབུ་མར་སྟོང་རྒྱུའི་དབུ་མ་དང་སྟོང་
པའི་དབུ་མ་གཉིས་ལ་ཞིབ་ཆ་མ་ཕྱེད་པའི་སྐྱོན་འབྱུང་བའི་ཕྱིར་དང་། སུམ་སྐོར་མ་སོགས་
འཐུང་སྤྱོད་ཀྱི་གནས་བཞི་དང་། ཀུན་འདར་མ་སོགས་ཉེ་བའི་འཐུང་སྤྱོད་ཀྱི་རྩ་བཞི་སྟེ་
བརྒྱད་པོ་དེ་སྙིང་ཁ་ནས་གྱེས་པར་འཆད་དགོས་པའི་ཕྱིར་ཏེ། རྩ་ཡིག་སོ་བདུན་གྱི་ནང་
ཚན་ཧཱུཾ་བརྒྱད་པོ་དེ། སྙིང་ཁའི་ཕྱི་བསྐོར་འདབ་བརྒྱད་ལ་བཀོད་འདུག་པའི་ཕྱིར་དང་།
དེས་ན། རྡོ་རྗེ་ལུས་ཀྱི་སྦས་བཤད་ལས་ཀྱང་བྱང་སེམས་འབབ་པའི་རྩ་སོ་གཉིས་ལ་སྤྱི་བོ་
ནས་གྱེས་པ་བརྒྱད་སོགས་བཤད་པ་འདི། རྗེ་བཙུན་ས་སྐྱ་པའི་གསུང་གི་ཉིང་ཁུ་ལམ་སྦས་
བཤད་ཀྱི་ཞལ་གདམས་ཡིན་གསུངས་པ་ཡང་། རྣ་བའི་བཅུད་ལེན་བླ་ན་མེད་པ་སྟེ། འཐུང་
སྤྱོད་དང་ཉེ་བའི་འཐུང་སྤྱོད་ཀྱི་གནས་རྩ་བརྒྱད་པོ་དེ་སྙིང་ཁ་ནས་གྱེས་པར་བཤད་པའི་
གནད་ཀྱིས། གནས་དང་ཉེ་བའི་གནས་ཀྱི་རྩ་བརྒྱད་པོ་དེ་སྤྱི་བོ་ནས་གྱེས་པ་དང༌། ཞིང་དང་
ཉེ་བའི་ཞིང་། ཚནྡྷོ་དང་ཉེ་བའི་ཚན་དྷོའི་གནས་ཀྱི་རྩ་བརྒྱད་པོ་དེ་མགྲིན་པ་ནས་གྱེས་པ་
དང༌། འདུ་བ་དང་ཉེ་བའི་འདུ་བ། དུར་ཁྲོད་དང་ཉེ་བའི་དུར་ཁྲོད་ཀྱི་གནས་ཀྱི་རྩ་བརྒྱད་པོ་
དེ་ལྟེ་གསང་གཉིས་ནས་གྱེས་པར་ཤེས་པའི་ཕྱིར་ཏེ། བདག་མེད་བསྟོད་འགྲེལ་ལས་ཀྱང་།
སུམ་སྐོར་མ་དང་འདོད་མ་དང་། ཁྱིམ་མ་དང་གཏུམ་མོ་སྟེ་རྩ་བཞི་སྙིང་ཁ་ཆོས་ཀྱི་འཁོར་
ལོའི་ནང་བསྐོར་རྩ་འདབ་བཞི་ལས་ཕྱི་སྐོར་བརྒྱད་དུ་གྱེས་པའི་མཚམས་ན་རླུང་དང་བདུད་
རྩི་ལྔ་པོ་འདྲེས་པར་འབབ་པའི་རྩ་བཞི་པོ་སྟེ། འདི་དག་ལ་དགོངས་ནས། བཅོམ་ལྡན་
འདས་ཀྱི་རྒྱུད་ལས་གསུངས་པའི་དགོངས་པ། སློབ་དཔོན་རྡོ་རྗེ་དྲིལ་བུ་ཞབས་ཀྱིས་
བླངས་ནས། ནང་སྐོར་བཞི་ལ། སྙིང་པོའི་རྣལ་འབྱོར་མ་བཞི་དང་ཕྱི་བསྐོར་བརྒྱད་ལ་སྒོ་
མཚམས་མ་བརྒྱད། སྒོ་མཚམས་མ་བརྒྱད་ཀྱི་ཁ་དོག་ཐ་དད་པར་འབྱུང་བ་ཡང་། རླུང་དང་
བདུད་རྩི་ལྔ་ཐ་དད་པར་འདྲེས་པ་འབབ་པ་ལ་དགོངས་པ་ཡིན་ནོ། །ཞེས་གསུངས་སོ། །
ཡོང་ས་བཅུ་གསུམ་པ་ཐོབ་པ་ལ་ཡུལ་ལྔ་བགྲོད་དགོས་ཏེ། སྦས་པའི་རྩ་ལྔར་
188



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར།
གྲགས་པ་སྙིང་ཁ་ཆོས་ཀྱི་འཁོར་ལོའི་དབུས་ནང་བསྐོར་གྱི་རྩ་འདབ་ཕྱོགས་བཞི་དབུས་
དང་ལྔ། དེ་དག་ནི་གནས་པའི་ཧཱུཾ་སོགས་ཡི་གེ་ལྔ། ཁམས་བདུད་རྩི་ལྔ། དབུས་ནས་ནམ་
མཁའི་རླུང་། ཤར་ནས་ཆུ་རླུང་། ལྷོ་ནས་ས་རླུང༌། ནུབ་ནས་མེ་རླུང་། བྱང་ནས་རླུང་གི་
རླུང་སྟེ། དྭངས་མའི་རླུང་ལྔ་དང་བཅས་པ་རྩ་དབུ་མའི་གཙུག་ཏོར་མཆོག་ཏུ་ཐིམ་ཞིང་།
ཕྱིའི་སྦས་པའི་ཡུལ་ལྔའི་མཁའ་འགྲོ་དབང་དུ་འདུས་པ་ལས། ས་བཅུ་གསུམ་པའི་རྟོགས་
པ་སྐྱེ་བའི་ཕྱིར། ཞེས་བཤད་པ་ལ། སྦས་པའི་རྩ་ལྔ་བདུད་བྲལ་ཆ་དང་བཅས། །སྙིང་ཀའི་
དབུས་གནས་གཙུག་ཏོར་མཆོག་ཏུ་ཐིམ། །འཕགས་པའི་ལམ་ལྔ་དྲུག་པའི་ཆ་ཡི་དངོས། །
རྡོ་རྗེ་འཛིན་པ་བཅུ་གསུམ་པར་ཕྱག་འཚལ། །ཞེས་སོ། །གནད་དེས་ན་རྒྱུད་གསུམ་གྱི་
དངོས་བསྟན་ལམ་མེ་བ་གཅིག་འཆད་པའི་ཚེ། སྦས་པའི་ཡུལ་ལྔའི་རྟེན་དཀྱིལ་འཁོར་
བཞི་དབུ་མར་ཐིམ་མ་ཐག་པ་དེར། བཅུ་གསུམ་རྡོ་རྗེ་འཛིན་པའི་ས་ཞེས་བྱ་བ་སངས་རྒྱས་
ཀྱི་ཡེ་ཤེས་མངོན་དུ་གྱུར་པ་ཡིན་པས། ས་བཅུ་གསུམ་པ་དེ་ལ་ཕྱེད་སྔ་ཕྱིའི་རིམ་པ་མི་
འབྱེད་པར། ས་བཅུ་གསུམ་པ་ལ་སངས་རྒྱས་ཀྱི་ས་ཡིན་པས་ཁྱབ་པ་ལྟ་བུར་བཤད་པ་
ཡིན་ཏེ། རྗེ་བཙུན་ས་པཎ་གྱི་བདག་མེད་བསྟོད་འགྲེལ་ལས། སྦས་པའི་རྩ་ལྔ་ནི་གནས་
སྙིང་ཁ་ན་གནས་ཏེ། ཡང་དག་པར་སྦྱོར་བ་ལས། ལུས་ཅན་སྙིང་གི་དབུས་སུ་ནི། །རྩ་
རྣམས་ལྔ་ནི་ཡང་དག་གནས། །ཞེས་བཤད་པའི་ཕྱིར་རོ། །བདུད་བྲལ་མ་ནི་དེ་དག་གི་
རྒྱབ་ཀྱི་ཆ་ལ་བརྟེན་པའོ། །རྩ་དེ་དག་ཏུ་རྩ་གཞན་བསམ་གྱིས་མི་ཁྱབ་པའི་ནུས་པ་འདུས་ཏེ།
ཡི་གེ་བསམ་གྱིས་མི་ཁྱབ་པ་ཡང་ཧཱུྃ་ཨོཾ་ཛཾ་ཁཾ་ཧཱུྃ་ལྔར་འདུས། བདུད་རྩི་ལྔ་ཡང་ཤིན་ཏུ་དྭངས་
པར་བྱས། རླུང་རྣམས་ཀྱང་ཤིན་ཏུ་སྦྱངས་པས་དཀྱིལ་འཁོར་བཞི་དབུ་མར་ཐིམ་པས་
དབུའི་གཙུག་ཏོར་ལྟར་མི་མངོན་པ་སྐྱེའོ། །བྱང་ཆུབ་ཀྱི་ཕྱོགས་ཀྱི་ས་མཚམས་འཇོག་ནའང་
དག་པའི་ཏིང་ངེ་འཛིན་ལ་སོགས་པ་ལྔ་དང་། དྲུག་པའི་ཆ་ཡང་དག་པའི་ངག་གོ། །རྡོ་རྗེ་
འཛིན་པ་ནི་སངས་རྒྱས་ཀྱི་ས་བཅུ་གསུམ་པ་སྟེ། དེ་ལ་སྒོ་གསུམ་གུས་པས་ཕྱག་འཚལ་བའི་
189



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
དོན་ཏོ་ཞེས་བཤད་པས་སོ། །ཞེས་བྱ་བ་འདི་ནི་སྤྱིར་བཏང་རྒྱུད་ཀྱི་ལུགས་སོ། །
གཉིས་པ་དམིགས་བསལ་མན་ངག་གི་ལུགས་ལ། སྦས་པའི་ཡུལ་ལྔ་བགྲོད་པ་ཙམ་
གྱིས་བཅུ་གསུམ་རྡོ་རྗེ་འཛིན་པའི་ས་ཐོབ་མི་ནུས་ཏེ། སྦས་པའི་རྩ་ལྔའི་རྟེན་དང་བརྟེན་
པའི་དཀྱིལ་འཁོར་བཞི་དབུ་མར་ཐིམ་པ་ལས་ས་བཅུ་གསུམ་པའི་ཕྱེད་འོག་མ་དེར་སླེབ་
ཅིང་། དབུའི་གཙུག་ཏོར་ཕྱེད་འཕགས་ཙམ་ཡིན་ལ། རྟེན་དེ་ལ་ཉེ་རྒྱུའི་ཉམས་ལེན་གྱི་
གནད་ཀྱིས། སྲོག་རྩོལ་གྱི་རླུང་ཨ་ཝ་དྷུ་ཏིར་འགགས། དབུའི་གཙུག་ཏོར་ཧྲིལ་ཁམས་
དྭངས་མས་བརྟན་པར་བྱས་ཏེ། བཅུ་གསུམ་ཕྱེད་འོག་མ་རྡོ་རྗེ་འཛིན་པ། སངས་རྒྱས་ཀྱི་ས་
མཚན་ཉིདཔ་མངོན་དུ་འགྱུར་བ་འདི། གསུང་ངག་རྡོ་རྗེ་ཚིག་རྐང་གི་དགོངས་པ་དཔྱིས་ཕྱིན་
པ་ཡིན་ནོ་ཞེས་འཆད་པར་འགྱུར་བའི་ཕྱིར་རོ། །དེས་ན་ཡུལ་ཆེན་སོ་བདུན་ངོས་བཤད་
ཟིན་པ་དེ་ནི་གཙོ་བོར་འཁོར་ལོ་བདེ་མཆོག་གི་འཁོར་ལོ་ལྔ་ལ་སྦྱར་ཏེ། ཨ་བྷི་དྷ་ན་ལས།
རབ་ཏུ་དགའ་དང་དྲི་མ་མེད། །འོད་བྱེད་པ་དང་འོད་འཕྲོ་དང༌། །སྦྱངས་དཀའ་དང་ནི་མངོན་
དུ་གྱུར། །རིང་དུ་སོང་དང་མི་གཡོ་བ། །ལེགས་པའི་བློ་གྲོས་ཆོས་ཀྱི་སྤྲིན། །དཔེ་མེད་པ་
དང་ཡེ་ཤེས་ལྡན། །རྡོ་རྗེའི་ས་ནི་བཅུ་གསུམ་པ། །ཞེས་བཤད་པའི་བཅུ་གསུམ་པོ་དེ། ཡུལ་
ཆེན་སོ་བདུན་དང་སྦྱར་ནས་གསལ་བར་བྱེད་པ་ཡིན་པའི་ཕྱིར་རོ། །
གཉིས་པ་ཀྱེ་རྡོ་རྗེའི་རྒྱུད་ལས་བཤད་ཚུལ་ལ། བརྟག་པ་གཉིས་པའི་བརྟག་པ་དང་པོ་
ལེའུ་བདུན་པ་ལས། ཀྱེ་བཅོམ་ལྡན་འདས་འདུ་བའི་གནས་དུ་ལགས། བཅོམ་ལྡན་འདས་
ཀྱིས་བཀའ་བསྩལ་པ། གནས་དང་ཉེ་བའི་གནས་དང་ནི། །ཞིང་དང་ཉེ་བའི་ཞིང་ཉིད་
དང༌། །ཚན་བློ་ཉེ་བའི་ཚན་དྷོ་དང་། །དེ་བཞིན་འདུ་བ་ཉེ་འདུ་བ། །འཐུང་སྤྱོད་ཉེ་བའི་
འཐུང་སྤྱོད་ཉིད། །དུར་ཁྲོད་ཉེ་བའི་དུར་ཁྲོད་ཉིད། །འདི་རྣམས་ས་ནི་བཅུ་གཉིས་ཏེ། །ས་
བཅུའི་དབང་ཕྱུག་མགོན་པོ་ཉིད། །འདིས་ནི་གཞན་གྱི་བརྗོད་མི་བྱ། །ཞེས་མདོར་བསྟན་
ནས། དེ་དག་རྒྱས་བཤད་ཀྱི་སྒོ་ནས། ཡུལ་སུམ་ཅུ་སོ་གཉིས་ངོས་བཟུང་ཡོད་མོད་ཀྱང་།
19]



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར།
དངོས་བསྟན་ལྟར་ན་གོ་རིམ་འཁྲུགས་པ་དང་། ཡུལ་བཞི་བཞི་དགོས་པར་མ་ཚང་བ་དང༌།
གཉིས་གཉིས་དགོས་པར་ལྷག་པ་སོགས་ཡོད་པས། བླ་མའི་མན་ངག་གིས་ཕྱེ་སྟེ་བཤད་
དགོས་པ་ཡིན་ནོ། །དེ་ཡང་མདོར་བསྟན་དུ། འདི་རྣམས་ས་ནི་བཅུ་གཉིས་ཏེ། །ཞེས་པ་ཡན་
གྱིས། གནས་དང་ཉེ་བའི་གནས་སོགས་ས་བཅུ་གཉིས་བཤད་ནས་ས་བཅུའི་དབང་ཕྱུག་
མགོན་པོ་ཉིད། ཅེས་པས་ས་བཅུ་གསུམ་པ་བསྟན་པ་ཡིན་ཏེ། ས་བཅུ་གཉིས་པ་མན་ལ་
གནས་པའི་བྱང་སེམས་ཀྱི་མགོན་གཙོ་བོ་ནི། ས་བཅུ་གསུམ་པ་ལ་གནས་པ་དེ་ཡིན་ནོ་
ཞེས་པའི་དོན་དུ། གནའ་མཆན་འགའ་ཞིག་དང་། ཐེག་ཆེན་ཆོས་རྗེའི་གསུང་ཊིཀ་སོགས་
བཤད་པ་དེ་ལེགས་བཤད་དུ་སྣང་བས་སོ། །ད་ནི་ཡུལ་སོ་གཉིས་གསལ་པོར་ས་བཅུ་
གཉིས་དང་སྦྱར་ཏེ་ངོས་བཟུང་ན། ས་དང་པོ་གཉིས་ལ། ཡུལ་བཞི་བཞི། ས་བཅུ་གཅིག་པ་
དང་། ས་བཅུ་གཉིས་པ་ལ་ཡུལ་བཞི་བཞི། བར་གྱི་བརྒྱད་ལ་ཡུལ་གཉིས་གཉིས་ཚང་
དགོས་པས། ཐོག་མར་ས་དང་པོ་གནས་ཀྱི་ས་ཐོབ་པ་ལ། ཕྱི་ནང་ཡུལ་ཆེན་བཞི་བགྲོད་
དགོས་ཏེ། ཛཱ་ལན་དྷ་ར་འབར་བ་འཛིན་པ་ནི། ཕྱིའི་ཁ་ཆེ་དང་རྒྱ་གར་གྱི་བར་ན་ཡོད་ཅིང་།
ནང་གི་སྤྱི་བོ་ཨོ་ཌི་ན་སྟེ་འཕུར་འགྲོའི་ཨུ་རྒྱན་ནི། ཕྱིའི་རྒྱ་གར་ནུབ་ཕྱོགས་ན་ཡོད་ཅིང་ནང་
གི་སྤྱི་བོ་ཀོཝ་གི་རི་ནི། ལྷོ་ནུབ་ཀ་ལ་པུ་རིའི་གྲོང་ན་ཡོད་ཅིང་། ནང་གི་འཚོགས་མ་ཀ་མ་རཱུ་
པ་སྟེ་འདོད་པའི་གཟུགས་ནི། མཉལ་གྱི་མདའ་རྒྱ་གར་ཤར་ཕྱོགས་ན་ཡོད་ཅིང༌། ནང་གི་
སྨིན་ཕྲག་སྟེ། དེ་བཞིའི་རླུང་སེམས་དབུ་མར་ཐིམ་པ་ལས། ས་དང་པོའི་རྟོགས་པ་སྐྱེ་བའི་
ཕྱིར་རོ། །ཞེས་བཤད་པ་ལ། ཀྱེ་བཅོམ་ལྡན་འདས་གནས་ལ་སོགས་པ་གང་ལགས།
བཀའ་བསྩལ་པ། གནས་ནི་ཛཱ་ལན་དྷ་རིར་བཤད། །དེ་བཞིན་དུ་ནི་ཨུ་རྒྱན་ཉིད། །གནས་
ནི་ཀོལྤ་གི་རི་ཉིད། །དེ་བཞིན་དུ་ཡང་ཀཾ་རུ་ཉིད། །ཅེས་སོ། །དེ་བཞིན་དུ་ས་གཉིས་པ་ཉེ་
གནས་ཐོབ་པ་ལ་ཡུལ་བཞི་བགྲོད་དགོས་ཏེ། མ་ལ་ཝ་ཏེ་ཕྲེང་བ་ཅན་ནི་ལྷོའི་གླིང་ཕྲན་ཏེ།
ནང་ཚན་སྣ་རྩེའོ། །སིནྡྲ་ནི་ཆུ་བོ་སིན་འབབ་པའི་ས་ན་ཡོད་ཅིང་མིག་གཉིས་སོ། །ན་ག་རེ་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ། །
སྟེ་གྲོང་ཁྱེར་ནི་ཡུལ་དབུས་ན་ཡོད་ཅིང་རྣ་བ་གཉིས་སོ། །ལྕགས་པའི་བྲང་ནི་སིང་ག་གླིང་
སྟེ་ནང་གི་ཁ་ནང་སྟེ། དེ་བཞི་ལས་ས་གཉིས་པའི་རྟོགས་པ་སྐྱེ་བའི་ཕྱིར་རོ། །ཞེས་འཆད་
པ་ལ། འཁྲུགས་སྡེབ་ན། ཉེ་གནས་མ་ལ་ཝ་ཞེས་བརྗོད། །སིནྡྷ་ན་ག་ར་ཉིད་དོ། །ཡང་ནི་
ལྕགས་པའི་གྲོང་ཉིད་དོ། །ཞེས་སོ། །ཞིང་དང་ཉེ་ཞིང་ས་གསུམ་པ་དང་བཞི་པ་གཉིས་ལ་
ཡུལ་གཉིས་གཉིས་བགྲོད་དགོས་ཅིང་། ཚན་དྷོ་དང་ཉེ་བའི་ཚན་དྷོ་ས་ལྔ་པ་དང་ས་དྲུག་པ་
གཉིས་ལའང་ཡུལ་གཉིས་གཉིས་བགྲོད་དགོས་ཏེ། མུ་མུ་ནི་ཞེས་པ་ལྷོ་ཕྱོགས་རྒྱ་མཚོའི་
འགྲམ་ན་ཡོད་ཅིང་ཀོས་ཀོའོ། །དེ་ནི་ཀོ་ཊ་སྟེ་ལྷ་མོའི་མཁར་ནི་རྡོ་རྗེ་གདན་གྱི་ཤར་ན་སྟེ་
མགྲིན་པའོ། །དེ་གཉིས་ལས་ས་གསུམ་པ་ཐོབ། ཀུ་མུ་ཏ་ཞེས་པ་ལྷོ་ནུབ་ན་རྡོ་པུས་མོ་ལྟ་བུ་
ཡོད་པ་སྟེ་རྒྱབ་ཀྱི་ཚིགས་པ། །ཨརྱ་ཏ་ཞེས་པ་ལྷོ་ཕྱོགས་ན་རྡོ་ནུ་མ་ལྟ་བུ་ཡོད་པ་སྟེ་ནུ་མ་
གཉིས་སོ། །དེ་གཉིས་ལས་ས་བཞི་པ་ཐོབ། ཧ་རི་ཀེ་ལ་ཞེས་པ། ཤར་ལྷོ་ན་ནམ་མཁའི་
ཤིང་ལྡན་ཏེ་སྙིང་ཁའོ། །གོ་ཏ་ཝ་རི་སྟེ་བའི་མཆོག་སྦྱིན་ནི། ལྷོ་ཕྱོགས་དཔལ་གྱི་རིའི་ངོས་ན་
སྟེ་ལྟེ་བའོ། །དེ་གཉིས་ལས་ས་ལྔ་པ་ཐོབ། ལམྤ་ཀ་ཞེས་པ་རྒྱ་གར་ནུབ་ཕྱོགས་ན་སྟེ་
གསང་གནས་སོ། །ཀཉྩི་ཞེས་པ་ལྷོ་ནུབ་ན་སྟེ་རྟགས་ཀྱི་དབུས་སོ། །དེ་གཉིས་ལས་ས་དྲུག་
པ་ཐོབ་པའི་ཕྱིར་ཞེས་འཆད་པ། གཞུང་ཐོབ་རྩིས་ན། ཞིང་ནི་མུ་མུ་ནིར་བཤད་དེ། །དེ་བའི་
ཀོ་ཊ་དེ་བཞིན་ཞིང་། །ཉེ་ཞིང་ཀུ་མུ་ཏ་ཞེས་བརྗོད། །དེ་བཞིན་ཨརྱ་ཏ་ཉིད་དོ། །ཚན་དྷོ་ཧ་
རི་ཀེ་ལ་དང་། །དེ་བཞིན་བ་ཡི་མཆོག་སྦྱིན་ནོ། །ཉེ་བའི་ཚན་དྷོ་ལམྤ་ཀ །དེ་བཞིན་ཀཉྩི་ཀ་
ཉིད་དོ། །ཞེས་སོ། །དེ་བཞིན་དུ་འདུ་བ་དང་ཉེ་བའི་འདུ་བས་བདུན་པ་དང་བརྒྱད་པ་
གཉིས་དང་། དུར་ཁྲོད་ཉེ་བའི་དུར་ཁྲོད་ས་དགུ་པ་དང་བཅུ་པ་གཉིས་ལའང་ཡུལ་གཉིས་
གཉིས་བགྲོད་དགོས་ཏེ། བྱེད་པའི་བྲང་ཞེས་པ་ལྷོ་ཕྱོགས་རྒྱ་མཚོའི་གླིང་ཕྲན་ཏེ། རྟགས་
ཀྱི་རྩེ་མོའོ། །གསེར་དང་འགྲན་པའི་གླིང་ནི། ལྷོ་ཕྱོགས་མི་མེད་པའི་གླིང་སྟེ་གཞང་ཁའོ། །
དེ་གཉིས་ལས་ས་བདུན་པ་ཐོབ། ཀོད་ན་ཞེས་པ་ལྷོ་ཕྱོགས་ན་མ་ཧཱ་བི་བྷ་ཞེས་པའི་མཆོད་
192



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར།
རྟེན་རང་བྱོན་ཡོད་པའི་གནས་ཏེ་བརླ་གཉིས་སོ། །བིནྡྷ་ཞེས་པ་རི་བོ་འབིགས་བྱེད་དེ། ལྷོ་
ཕྱོགས་ན་ཡོད་ཅིང་པུས་མོ་གཉིས་སོ། །དེ་གཉིས་ལས་ས་བརྒྱད་པ་ཐོབ། རབ་སོང་དགེ་
འདུན་ཞེས་པ། རོ་མང་དུ་གནས་པ་ཡི་དྭགས་འདུས་པ་སྟེ། བྱིན་པ་གཉིས་སོ། །རྒྱ་མཚོའི་
འགྲམ་ན། རསྨི་ཤྭ་ར་སྟེ་ཡི་དྭགས་རྒྱུ་བའི་གནས་ཡིན་ཞིང་། རྐང་བོལ་གཉིས་སོ། །དེ་
གཉིས་ལས་ས་དགུ་པ་ཐོབ། ཙི་ཏི་ཊ་ཞེས་པ་ལྷོ་ཕྱོགས་རྒྱ་མཚོའི་འགྲམ་ན་ཡོད་ཅིང་སོར་
མོ་གཉིས་སོ། །གཞོན་ནུའི་གྲོང་ཁྱེར་ཞེས་པ་བུ་མོ་གཟུགས་བཟང་བ་སྐྱེ་བའི་གནས་རྒྱ་
མཚོའི་གླིང་ཕྲན་ཏེ་མཐེ་བོང་གཉིས་སོ། །དེ་གཉིས་ལས་ས་བཅུ་པ་ཐོབ་པ་ཡིན་པའི་ཕྱིར།
ཞེས་འཆད་པ་ལ། གཞུང་ཕན་ཚུན་སྡེབ་ན། འདུ་བ་བྱེད་པའི་བྲང་ཉིད་དོ། །དེ་བཞིན་
གསེར་དང་ལྡན་པའི་གླིང་། །ཉེ་བའི་འདུ་བ་ཀོད་ན། །དེ་བཞིན་དུ་ནི་འབིགས་བྱེད་ཉིད། །
དུར་ཁྲོད་རབ་སོང་དགེ་འདུན་ཉིད། །དུར་ཁྲོད་རྒྱ་མཚོའི་འགྲམ་ཉིད་དོ། །ཉེ་བའི་དུར་ཁྲོད་
ཙ་རི་ཊ། །དེ་བཞིན་གཞོན་ནུའི་གྲོང་ཁྱེར་རོ། །ཞེས་སོ། །ཡང་འཐུང་སྤྱོད་ས་བཅུ་གཅིག་པ་
དང༌། ཉེ་བའི་འཐུང་སྤྱོད་ས་བཅུ་གཉིས་པ་གཉིས་ལ་ཡུལ་བཞི་བཞི་བགྲོད་དགོས་ཏེ།
གྲོང་ཁྱེར་ཞེས་པ་ཁ་ཆེའི་བྱེ་བྲག་སྟེ་ཕྲག་པ། གྲོང་མཐའ་ཞེས་པ་མོན་ཡུལ་ཏེ་རྐང་མཐིལ།
ལཉྩ་རྒྱ་མཚོའི་ནང་སྐྱེས་པ་ཁྱབ་འཇུག་གི་བྱས་པའི་རྣམ་སྣང་གི་སྐུ་བཞུགས་པའི་གནས་དེ་
དང་། སོ་སོ་རཀྵ་ཡུལ་འཁོར་བཟང་པོ་ནི་སྭ་ཝ་ན་ད་ན་ཡོད་པ་སྟེ་དེ་གཉིས་སྙིང་ཀའི་
ཕྱོགས་ན་ཡོད་པས་དེ་བཞི་ལས་ས་བཅུ་གཅིག་པ་ཐོབ། ཁ་བའི་རི་ཞེས་པ། ཧི་མ་ལ་ཡ་ནི།
བལ་པོར་གཏོགས་པའི་བོད་དེ་ལྟག་པ། །ཀོ་ས་ལ་ཞེས་པ་རྡོ་རྗེ་གདན་གྱི་ནུབ་མཉན་ཡོད་
ཀྱི་ཕྱོགས་ཏེ་སྐེད་པ། ཀ་ལིངྒ་ཞེས་པ་ལྷོ་ཕྱོགས་རྒྱ་མཚོའི་འགྲམ་ལིད་དང་ཉེ་བའི་ཡུལ་
འཁོར་དང༌། སྐྱེད་ཚལ་ར་བའི་རྫིང་བུའི་འགྲམ་ཞེས་པ། མ་སྐྱེས་དགྲའི་སྐྱེད་ཚལ་གྱི་
ཕྱོགས་ཏེ་དེ་གཉིས་ཀྱང་སྙིང་ཀའི་ཕྱོགས་ཡིན་ལ། དེ་བཞི་ལས་ས་བཅུ་གཉིས་པ་ཐོབ་པའི་
ཕྱིར། ཞེས་འཆད་པ། འཐུང་སྤྱོད་གྲོང་ཁྱེར་གྱི་དང་ཡང་། །འཐུང་སྤྱོད་གྲོང་གི་མཐར་
193



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
གནས་པ། །ལཉྩ་རྒྱ་མཚོའི་ནང་སྐྱེས་དང་། །དེ་བཞིན་སོ་རཉྫ་ཉིད་དོ། །ཉེ་བའི་འཐུང་སྤྱོད་
ཁོ་བའི་རི། །ཀོ་ས་ལ་དང་ཀ་ལིངྐ་དང་། །སྐྱེད་ཚལ་ར་བ་རྫིང་བུའི་འགྲམ། །ཉེ་བའི་འཐུང་
སྤྱོད་མདོར་བསྡུས་པའོ། །ཞེས་སོ། །འདིར་སྐབས་ཀྱི་ཧི་མ་ལ་ཡ་ཞེས་པ་དེ་གངས་ཅན་གྱི་
སྐད་དོད་ཡིན་མོད། མངོན་པ་དང་དུས་འཁོར་ནས་བཤད་པའི་གངས་ཅན་མཚན་ཉིད་པ་
ནི་མ་ཡིན་ཏེ། འདི་བལ་བོད་ཀྱི་མཚམས་ན་ཡོད་པའི་ཕྱིར་དང་། གངས་ཅན་མཚན་ཉིད་པ་
དེའི་ཁྱད་ཆོས་མ་ཚང་བའི་ཕྱིར་རོ། །དེས་ན། གངས་ཅན་མཚན་ཉིད་པ་ནི་བདེ་ཀྱེ་ནས་
བཤད་པའི་ཡུལ་ཆེན་སོ་བདུན་གྱི་ནང་ཚན་མ་ཡིན་པར་གོ་དགོས་སོ། །འོ་ན་ཡུལ་གྱི་ངོས་
འཛིན་བདེ་ཀྱེ་གཉིས་མི་མཐུན་པར་འབྱུང་བ་ཅི་སྙམ་ན། འདི་དག་རྩའི་སྐྱེ་བ་དང་། འབྲས་
བུ་སྨིན་པའི་དབང་གིས་ཐ་དད་པ་ཙམ་ཡིན་གྱི་དོན་ལ་འགལ་བ་མེད་དོ། །དཔེར་ན་རྐང་
པའི་བོལ་ལ་དཀུ་མཉེ་བྱས་པས་མིག་བདེ་བར་འགྱུར་བ་རྩ་རྒྱུད་པ་གཅིག་པའི་རྟེན་འབྲེལ་
གྱིས་ཡིན་པའི་གནད་ལ་དགོངས་ནས་མིག་སིནྡྷར་བཤད་པ་དང་། རྐང་པའི་བོལ་སིནྡྷཱར་
བཤད་པ་གནད་གཅིག་པ་ལྟ་བུ་དང༌། ལྟེ་བར་དཀུ་མཉེ་བྱས་པས་རྣ་བ་བདེ་བར་འགྱུར་བ་
རྩའི་གནད་གཅིག་པའི་རྟེན་འབྲེལ་གཟིགས་པས། གོ་ད་ཝ་རི་ལྟེ་བའམ་རྣ་བ་གཡོན་དུ་
བཤད་པའི་ཕྱིར་རོ། །དེ་ལྟར་ན་བརྟག་གཉིས་དངོས་བསྟན་གྱི་ཡུལ་གྱི་ངོས་འཛིན་ཟིང་
ཟིང་པོར་ཡོད་པ་དང་། རྗེ་བཙུན་གོང་མའི་ཞལ་ནས་སྙན་དུ་བརྒྱུད་པའི་དག་ལྡན་སོགས་
ཀྱི་སྙིང་པོ། འགྲོ་བའི་མགོན་པོ་འཕགས་པ་རིན་པོ་ཆེས་མཆན་བུའི་སྒོ་ནས་གསལ་བར་
མཛད་པའི་ཡུལ་ཆེན་སོ་གཉིས་ངོས་འཛིན་དང་། དེ་ས་བཅུ་གཉིས་དང་སྦྱོར་ཚུལ་གྱི་
ལེགས་བཤད་འདི་མ་མཐོང་བར། བརྟག་གཉིས་དངོས་བསྟན་གྱི་ཡུལ་ལ་བདེ་མཆོག་
ནས་བཤད་པའི་ཡུལ་གྱི་ཁ་སྐོང་མཛད་པའི་འོ་བརྒྱལ་སོགས་བརྟག་གཉིས་དངོས་བསྟན་
གྱི་ཡུལ་ཆེན་བརྟན་ནས་ངོས་མ་ཟིན་པ་དེ་དག་ལ་ཕན་པར་གྱུར་ཅིག །འོ་ན་འདིར་སྐབས་
ཀྱི་ཡུལ་སོ་བདུན་ཇི་ལྟ་བུ་སྙམ་ན། སྔར་བཤད་པ་དེ་ལྟར་ས་བཅུ་གཉིས་མན་ཆད་ཐོབ་པ་ལ།



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱོད་ལེགས་བཤད་ཉི་མའི་འོད་ཟེར།
ཡུལ་སོ་གཉིས་བགྲོད་དགོས་པའམ་གནད་ཀྱི་ས་བཅུ་གསུམ་པའམ། བཅུ་གསུམ་ཕྱེད་
འོག་མ་ཐོབ་པ་ལ། སྦས་པའི་རྩ་ལྔས་མཚོན་པའི་ཡུལ་ལྔ་བགྲོད་དགོས་ཏེ། སྦས་པའི་རྩ་
ལྔའི་རླུང་སེམས་དབུ་མར་ཐིམ་པ་ལས་རང་ཉིད་འཁོར་ཚོམ་བུ་གཅིག་དང་བཅས་འཚང་རྒྱ་
བའི་ཕྱོགས་བཞི་དབུས་དང་ལྔའི་མཁའ་འགྲོ་རྣམས་དབང་དུ་འདུ་བ་ཡིན་པའི་ཕྱིར་རོ། །
སྐབས་འདིར་སྦས་པའི་ཡུལ་ལྔ་སྒྲུབ་པ་པོ་རང་ཉིད་ཉེ་རྒྱུ་སྤྱོད་བཞིན་པའི་དབུས་དང་ཕྱོགས་
བཞི་ལ་ངོས་འཛིན་པ་ཅིས་ཀྱང་འཐད་དེ། མངོན་རྟོགས་ལྗོན་ཤིང་ལས། ཉེ་རྒྱུ་མངོན་དུ་
བྱེད་པའི་གནས་ལ་ཕྱིའི་གནས་རྡོ་རྗེ་གདན། ནང་གི་གནས་འོག་མིན། དོན་དམ་པའི་
གནས་སྒྲུབ་པ་པོ་རང་ཉིད་གང་ན་འདུག་སའི་གནས་དེ་ཡིན་པར་བཤད་པའི་ཕྱིར་རོ། །
དེས་ཡུལ་སོ་བདུན་བགྲོད་པ་ལས་ས་རྣམས་ཐོབ་ཚུལ་དཔལ་ལྡན་ས་སྐྱ་པའི་བཤད་པའི་
སྲོལ་ལས་བྱོན་པ་དེ་སོང་།
གཉིས་པ་རྩ་དབུ་མའི་མདུད་པ་གྲོལ་ཚུལ་གྱིས་སྒོ་ནས་ས་ལམ་བགྲོད་ཚུལ་ལ་
གཉིས། སྤྱིར་རྩ་དབུ་མའི་མདུད་པ་ཆགས་ཚུལ་དང་། དེ་གྲོལ་བས་ས་ལམ་བགྲོད་ཚུལ་
དངོས་སོ། །དང་པོ་ནི། རྩ་དབུ་མ་ལ་རོ་རྐྱང་གཉིས་ཀྱིས་གཅེར་བའི་མདུད་པ་སོ་གཉིས་
གནས་པ་ཡིན་ཏེ། གསང་གནས་བདེ་སྐྱོང་གི་འཁོར་ལོའི་ཐད་ཀྱི་རྩ་དབུ་མ་ལ་མདུད་པ་
བཞི། །ལྟེ་བ་སྤྲུལ་པའི་འཁོར་ལོའི་རྩ་དབུ་མ་ལ་མདུད་པ་དྲུག །སྙིང་ཁ་ཆོས་ཀྱི་འཁོར་
ལོའི་རྩ་དབུ་མ་ལ་མདུད་པ་དྲུག །མགྲིན་པ་ལོངས་སྤྱོད་ཀྱི་འཁོར་ལོའི་རྩ་དབུ་མ་ལ་མདུད་
པ་དྲུག །སྨིན་མཚམས་མཛོད་སྤུའི་འཁོར་ལོ་ལ་མདུད་པ་དྲུག །སྤྱི་བོ་བདེ་ཆེན་གྱི་འཁོར་
ལོ་ལ་མདུད་པ་བཞི་རྣམས་གནས་པས་སོ། །དེ་ལྟར་ཡང་རྒྱུད་ལས། སྲོག་གི་དབྱིག་པའི་
ནང་ན་གནས། །སུམ་ཅུ་རྩ་གཉིས་མདུད་དང་ལྡན། །ཕྲ་བའི་ཕྲ་བ་ཡང་དག་མཆོག །ཕྱི་
རོལ་མ་ཡིན་ནང་ན་མིན། །ཞེས་བཤད་དོ། །གཉིས་པ་ལ། མདུད་པ་སོ་གཉིས་གྲོལ་བས་
ས་བཅུ་གཉིས་མན་ཆད་བགྲོད་ནུས་ཏེ། གསང་གནས་ལྟེ་སྙིང་གི་མདུད་པ་དྲུག་གྲོལ་བས།



་་ གངས་ཅན་རིག་བཅུད་ལས། ་ མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ། .
བུམ་དབང་ས་དྲུག་བགྲོད་དེ། གྲུབ་མཐའ་བཞི་ལས་འཁོར་འདས་དབྱེར་མེད་ཀྱི་གྲུབ་
མཐའ་སྙོགས། མགྲིན་སྨིན་གྱི་མདུད་པ་བཅུ་གཉིས་གྲོལ་བས་གསང་དབང་ས་བཞི་བགྲོད་
དེ་མ་འདྲེས་ལ་ཡོངས་སུ་རྫོགས་པའི་གྲུབ་མཐའ་སྙོགས། སྤྱི་བོ་བདེ་ཆེན་གྱི་འཁོར་ལོའི་
མདུད་པ་བཞི་གྲོལ་བས་ཤེས་རབ་ཡེ་ཤེས་ས་གཉིས་བགྲོད་དེ། གྲུབ་མཐའ་གསུམ་པ་བདེ་
སྟོང་རྒྱ་ཆུང་བའི་གྲུབ་མཐའ་སྙོགས། དེས་ས་བཅུ་གཉིས་མན་ཆད་བགྲོད་ཟིན་ནས། བཅུ་
གཉིས་པའི་རྟེན་དེ་ལ་ཉེ་རྒྱུའི་ཉམས་ལེན་ལ་བརྟེན་ནས་དབང་བཞི་པ་ས་ཕྱེད་བགྲོད་དེ།
གྲུབ་མཐའ་བཞི་པ་བདེ་སྟོང་རྒྱ་ཆེ་བ་སྙོགས། དེས་ས་བཅུ་གསུམ་ཕྱེད་འོག་མ་དེར་སླེབ་པ་
ཙམ་ཡིན་ལ། སླར་ཡང་ཉེ་རྒྱུའི་ཉམས་ལེན་འཕྲོ་མཐུད་པས་བཅུ་གསུམ་ཕྱེད་གོང་མ་དེར་
སླེབ་པ་དང་། འཁོར་ཚོམ་བུ་གཅིག་དང་བཅས་སངས་རྒྱས་ཟིན་པ་མཉམ་དུ་འབྱུང་བ་ཡིན་
པའི་ཕྱིར་རོ། །
དེ་ཡང་གསུང་ངག་རྡོ་རྗེ་ཚིག་རྐང་ལས་ས་ཐོག་མཐའ་ལ་རེ་རེ་གསུམ་པ་བཅུ་པ་
བར་གྱི་རྩ་མདུད་བྲལ་བར་ལ་༼དོགས་༽དོར་ཞེས། ས་དང་པོ་དང་། བཅུ་གཉིས་པ་ལ་མདུད་
པ་རེ་རེ་གྲོལ་དགོས། བར་གྱི་ས་བཅུ་ལ་མདུད་པ་གསུམ་གྲོལ་དགོས་པར་བཤད་པ་ལྟར་
ཡིན་ཏེ། གསང་གནས་འཁོར་ལོའི་མདུད་པ་དང་པོ་གྲོལ་བས། ས་དང་པོ་རབ་ཏུ་དགའ་
བའམ། གནས་ཀྱི་ས་ཐོབ། མདུད་པ་ཕྱི་མ་གསུམ་གྲོལ་བས། ས་གཉིས་པ་དྲི་མ་མེད་པའི་
ཉེ་བའི་གནས་ཀྱི་ས་རྫོགས་པར་ཐོབ། ལྟེ་བའི་མདུད་པ་དང་པོ་གསུམ་གྲོལ་བས་ས་
གསུམ་པ་འོད་བྱེད་པའམ། ཞིང་གི་ས་རྫོགས་པར་ཐོབ། ཕྱི་མ་གསུམ་གྲོལ་བས་ས་བཞི་པ་
འོད་འཕྲོ་བའམ། ཉེ་བའི་ཞིང་གི་ས་རྫོགས་པར་ཐོབ། སྙིང་གི་མདུད་པ་དང་པོ་གསུམ་
གྲོལ་བས་ས་ལྔ་པ་སྦྱང་དཀའ་བའམ་ཚནྡྷོའི་ས་རྫོགས་པར་ཐོབ། ཕྱི་མ་གསུམ་གྲོལ་བས་
སོ་དྲུག་པ་མངོན་དུ་གྱུར་པའམ། ཉེ་བའི་ཚནྡྷོའི་ས་ཐོབ་པས་བུམ་དབང་ས་དྲུག་རྫོགས་
པར་ཐོབ་ཅེས་བྱ་སྟེ། ས་དྲུག་པོ་དེ། གཙོ་བོར་དབང་བུམ་དབང་། ལམ་བསྐྱེད་རིམ་སོགས་
196
་



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར།
ཀྱི་ལག་རྗེས་ཡིན་པས། བུམ་དབང་ནི་ཉེར་ལེན་རྒྱུ་ལྟ་བུ་དང་། དབང་གཞན་གསུམ་པོ་
ལྷན་ཅིག་བྱེད་པའི་རྐྱེན་ལྟ་བུ་ཡིན་པའི་ཕྱིར་རོ། །དེ་བཞིན་དུ་མགྲིན་པའི་མདུད་པ་དང་པོ་
གསུམ་གྲོལ་བས་ས་བདུན་པ་རིང་དུ་སོང་བའམ། འདུ་བའི་ས་རྫོགས་པར་ཐོབ། ཕྱི་མ་
གསུམ་གྲོལ་བས་ས་བརྒྱད་པ་མི་གཡོ་བའམ། ཉེ་བའི་འདུ་བའི་ས་རྫོགས་པར་ཐོབ། སྨིན་
མཚམས་མདུད་པ་དང་པོ་གསུམ་གྲོལ་བས་ས་དགུ་པ་ལེགས་པའི་བློ་གྲོས་སམ། དུར་ཁྲོད་
ཀྱི་ས་རྫོགས་པར་ཐོབ། ཕྱི་མ་གསུམ་གྲོལ་བས་ས་བཅུ་པ་ཆོས་ཀྱི་སྤྲིན་ནམ། ཉེ་བའི་དུར་
ཁྲོད་ཀྱི་ས་རྫོགས་པར་ཐོབ་པས། དེ་བཞི་ལ་གསང་དབང་ས་བཞི་ཅེས་བྱ་སྟེ། གཙོ་བོར་
གསང་དབང་གི་ཉེར་ལེན་དང་། དབང་གཞན་གསུམ་གྱི་ལྷན་ཅིག་བྱེད་རྐྱེན་བྱས་པའི་
ལག་རྗེས་ལྟ་བུ་ཡིན་པས་སོ། །དེས་ན་སྤྱི་བོའི་མདུད་པ་དང་པོ་གསུམ་གྲོལ་བས། ས་བཅུ་
གཅིག་པ་དཔེ་མེད་པའི་ས་རྫོགས་པར་ཐོབ། མདུད་པ་ཕྱི་མ་གཅིག་གྲོལ་བས། ས་བཅུ་
གཉིས་པ་ཡེ་ཤེས་ཆེན་པོའི་ས་ཐོབ་པས། དེ་གཉིས་ལ་ཤེར་དབང་ས་གཉིས་ཞེས་ཀྱང་བྱ་སྟེ།
དབང་དེས་ཉེར་ལེན་དང་། གཞན་གསུམ་གྱི་ལྷན་ཅིག་བྱེད་རྐྱེན་བྱས་པའི་ས་ཡིན་པའི་
ཕྱིར་རོ། །དེས་ན་དེའི་མན་ཆད་ལ་རྩ་དབུ་མའི་མདུད་པ་སོ་གཉིས་གྲོལ་བས། མཐོང་ལམ་
ས་དང་པོ་ནས་སྒོམ་ལམ་ས་བཅུ་གཅིག་སྟེ་ས་བཅུ་གཉིས་པོ་ཐོབ། ས་རེ་རེ་ལས། འཕོ་བ་
རེ་རེའི་རླུང་དགུ་བརྒྱ་པ་ཕྲག་གཉིས་ཏེ་སྟོང་བརྒྱད་བརྒྱ་པ་རེ་འགགས་པས། ལས་རླུང་ཉི་
ཁྲི་ཆིག་སྟོང་དྲུག་བརྒྱ་ཡང་འགགས། ས་རེ་རེ་ལ་ལས་རླུང་ཕྱི་ནང་དུ་སོར་རེ་རེ་འགགས་
པས། ལས་རླུང་གི་ཚད་སོར་བཅུ་གཉིས་པོ་དེ་ཡང་འགགས། རྟེན་འབྲེལ་བཅུ་གཉིས་དང་
སྤང་བྱ་རྣམ་རྟོག་བཅུ་གཉིས་ཀྱང་འགགས་ཤིང་། ཕྱི་ནང་གི་ཡུལ་སོ་གཉིས་ཀྱང་བགྲོད།
མས་བརྟན་པའི་དགའ་བ་བཅུ་དྲུག་ཀྱང་རྫོགས་པ་ཡིན་མོད། ད་དུང་ཐམས་ཅད་མཁྱེན་
པའི་ས་མཚན་ཉིད་པ་མངོན་དུ་བྱས་པ་ནི་མ་ཡིན་ཏེ། སྦས་པའི་ཡུལ་ལྔ་མ་བགྲོད་པས། དེ་
བགྲོད་བྱེད་ཀྱི་ཐབས་ལ་བསླབ་དགོས་པའི་ཕྱིར་རོ། །ས་བཅུ་གཉིས་པོ་དེའི། ས་བཅུ་ལ་
197



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ཕ་རོལ་ཏུ་ཕྱིན་པ་དང་སྒོ་བསྟུན་ནས་རབ་ཏུ་དགའ་བ་སོགས་ཀྱི་མིང་བཏགས་པ་ནི་འབྲས་
བུའི་སྒོ་ནས་ཡིན་ལ། བླ་མེད་ཐུན་མོང་མ་ཡིན་པས། གནས་དང་ཉེ་བའི་གནས་སོགས་ཀྱི་
མིང་བཏགས་པ་ནི་རྒྱུའི་སྒོ་ནས་བཏགས་ཤིང་། སློབ་ལམ་ས་བཅུ་གཅིག་པ་དང་བཅུ་
གཉིས་པ་གཉིས་ནི་ཕ་རོལ་ཏུ་ཕྱིན་པ་ལ་མ་གྲགས་པས། ཐུན་མོང་མ་ཡིན་པའི་མིང་དཔེ་
མེད་པའི་ས་དང༌། དཔེ་མེད་ཡེ་ཤེས་ཆེན་པོའི་ས་ཞེས་བཤད་པ་ཡིན་ཏེ། སམྦུ་ཊ་ལས།
གནས་ནི་རབ་ཏུ་དགའ་བའི་ས། །དེ་བཞིན་ཉེ་གནས་དྲི་མ་མེད། །ཞིང་ནི་འོད་བྱེད་ཤེས་
བྱ་སྟེ། །ཉེ་བའི་ཞིང་ནི་འོད་འཕྲོ་ཅན། །ཚརོ་མངོན་དུ་གྱུར་པ་སྟེ། །ཉེ་བའི་ཚནྡྷོ་སྦྱང་
དཀའ་བ། །འདུ་བ་རིང་དུ་སོང་བ་སྟེ། །ཉེ་བའི་འདུ་བ་མི་གཡོ་བ། །དུར་ཁྲོད་ལེགས་པའི་བློ་
གྲོས་ཏེ། །ཉེ་བའི་དུར་ཁྲོད་ཆོས་ཀྱི་སྤྲིན། །ཕ་རོལ་ཕྱིན་བཅུའི་ས་རྣམས་ལ། །རྣལ་འབྱོར་
མ་ཡི་ཀླ་ཀློའི་སྐད། །སུ་ལ་སོགས་པ་ཅི་གསུངས་པ། །ཕྱི་དང་ནང་དུ་ཡང་དག་བསམ། །
ཞེས་དང༌། ཀྱེ་རྡོར་རྒྱུད་རྒྱས་པ་ལས། འཐུང་སྤྱོད་དཔེ་མེད་ཡེ་ཤེས་ཏེ། །ཉེ་བའི་འཐུང་
སྤྱོད་ཡེ་ཤེས་ཆེ། །ཞེས། ས་བཅུ་གཅིག་པ་དང་བཅུ་གཉིས་པོ་གཉིས་ཀྱི་མིང་དོན་བཤད་པ་
དང༌། དགོངས་པ་ལུང་སྟོན་ལས་ཀྱང་། འཇིག་རྟེན་དང་ནི་འཕགས་པའི་ཆོས། །སྔ་མ་ཀུན་
གྱིས་བསྐྲུན་མེད་ཅིང་། །དེ་ཕྱིར་ཀུན་ཏུ་འོད་འགྱེད་པ། །དཔེ་མེད་ཡེ་ཤེས་ཞེས་སུ་བཤད། །
ཐུབ་པའི་སྤྱོད་ཡུལ་མ་གཏོགས་པ། །རྒྱལ་སྲས་ཀུན་གྱི་ས་ལས་བརྒལ། །ཤེས་བྱ་ཀུན་ལ་
འཇུག་ཆོས་ཅན། །ས་དེ་ཡེ་ཤེས་ཆེན་པོར་འདོད། །ཅེས་ཀྱང་བཤད་པའི་ཕྱིར་རོ། ། །
གཉིས་པ་དགའ་བ་བཅུ་དྲུག་གི་འཆར་ཚུལ་གྱི་སྒོ་ནས་ས་ལམ་བགྲོད་ཚུལ་ལ་ལུགས་
འདི་ལ་ཡས་འབབ་ཀྱི་དགའ་བ་བཅུ་དྲུག །མས་བརྟན་གྱི་དགའ་བ་བཅུ་དྲུག་འཆར་དགོས་
པ་ལས། ཡས་འབབ་ཀྱི་དགའ་བ་བཅུ་དྲུག་པ་ལྷན་སྐྱེས་ཀྱི་ལྷན་སྐྱེས་སམ། མས་བརྟན་གྱི་
དགའ་བ་བཅུ་དྲུག་གི་དང་པོ་དགའ་བའི་དགའ་བ་ནས་ས་དང་པོ་སྐྱེས་པའི་མགོ་ཚུགས་པ་
ཡིན་པས། མས་བརྟན་གྱི་དགའ་བའི་དགའ་བ། དགའ་བའི་མཆོག་དགའ། དགའ་བའི་
] 98



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱོད་ལེགས་བཤད་ཉི་མའི་འོད་ཟེར།
དགའ་བྲལ་གསུམ་གྱི་ཚེ། ས་དང་པོའི་སྐབས་ཡིན་ལ། མས་བརྟན་གྱི་ལྷན་སྐྱེས་ཀྱི་མཆོག་
དགའ་ལྷན་སྐྱེས་ཀྱི་དགའ་བྲལ། ལྷན་སྐྱེས་ཀྱི་ལྷན་སྐྱེས་གསུམ་ཤར་བའི་སྐབས་དེར་ས་
བཅུ་གཉིས་པར་སླེབ་ཟིན་པས། བར་གྱི་ས་བཅུ་ལ་དགའ་བ་རེ་རེ་འཆར་བ་ཡིན་ཏེ། རྡོ་
རྗེའི་རྩེར་ལྷན་ཅིག་སྐྱེས་པའི་སར། ཐིག་ལེ་གནས་པ་ལྟར་ལུས་བདེ་བས་མྱོས་ཤིང་བརྒྱལ།
ཅེས་པའི་རྣམ་འགྲེལ་ཕལ་ཆེ་བ་ལས། ས་དང་པོ་ལ་དགའ་བ་གསུམ་སྦྱར་བའི་གནད་
ཀྱིས། མཁས་པ་དགེ་བཟང་བའི་གཞུང་བཤད་ལས། ས་ཐོག་མཐའ་ལ་དགའ་བ་གསུམ་
གསུམ་དང་། བར་པ་བརྒྱད་ལ་དགའ་བ་རེ་རེ་འཆར། ཞེས་གསལ་བར་བཤད་འདུག་པའི་
ཕྱིར་རོ། །
།
དེས་ན་རྡོ་རྗེའི་ལུས་ལ་འཁོར་ལོ་དྲུག་གནས་པའི་ལྟེ་གསང་གཉིས་འཁོར་ལོ་གཅིག་
དང་། དཔྲལ་སྤྱི་གཉིས་འཁོར་ལོ་གཅིག་ཏུ་རྩིས་པའི་འཁོར་ལོ་དང་པོ་ལ། མས་བརྟན་གྱི་
དགའ་བའི་དགའ་བ་བཞི་ཤར་ཏེ། ཁམས་དྭངས་མ་བརྟན། གཉིས་པ་ལ་མཆོག་དགའི་
བཞི་དང་། གསུམ་པ་ལ་དགའ་བྲལ་གྱི་བཞི་དང་། བཞི་པ་ལ་ལྷན་སྐྱེས་ཀྱི་དགའ་བ་བཞི་
ཤར་ཏེ་འཁོར་ལོ་དེ་དག་གི་ལས་རླུང་དག་ནས་ཁམས་དྭངས་མས་གང་ཞིང་བརྟན་པར་
བྱས་པ་ཡིན་མོད། གནད་འདི་ཁོང་དུ་མ་ཆུད་ཅིང་། ས་བཅུ་གཉིས་པ་དང་དགའ་བ་བཅུ་
དྲུག་སྦྱོར་མ་ཤེས་པའི་བབ་ཅོལ་གྱིས་དགའ་བ་བཅུ་དྲུག་ཡོད་པས་ས་ཡང་བཅུ་དྲུག་ཡོད་
ཅེས། མགྲིན་པ་འདེགས་པ་དེ་འདྲ་མ་མཛད་ཅིག །ཅེས་གདམས་སོ། ། །
གཉིས་པ་ལམ་ལྡེ་དང་བྱང་ཕྱོགས་ཀྱི་བགྲོད་ཚུལ་ལ་གཉིས། ལམ་ལྔའི་བགྲོད་ཚུལ་
དང་བྱང་ཕྱོགས་སོ་བདུན་གྱི་བགྲོད་ཚུལ་ལོ། །དང་པོ་ལའང་། རྒྱུད་དང་མན་ངག་གི་
ལུགས་གཉིས་ལས། དང་པོ་རྒྱུད་ལུགས་ནི། དྲོད་ཆུང་ངུ་ཚོགས་ལམ། འབྲིང་པོ་སྦྱོར་ལམ།
དྲོད་ཆེན་པོ་མཐོང་ལམ། དེ་ནས་ས་གཉིས་པ་ནས་བཅུ་གཉིས་པའི་བར་སྒོམ་ལམ། ས་
བཅུ་གསུམ་པ་ལ་མཐར་ཕྱིན་ལམ་ཞེས་བཞེད་པ་ཡིན་ཏེ། བདག་མེད་བསྟོད་འགྲེལ་ལས།
199



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
རིམ་པ་གཉིས་བསྒོམས་པ་ལས་དྲོད་ཆུང་ངུ་སྐྱེ་ལ། དེ་ནས་ཀུན་འདིར་གསང་སྟེ་སྤྱོད་དོ། །
དེ་ནས་དྲོད་འབྲིང་པོ་སྐྱེ་ལ། དེར་ཀུན་འདར་འཇིག་རྟེན་པའི་མངོན་དུ་སྤྱོད་དོ། །དེ་གཉིས་
ནི་ཕ་རོལ་ཏུ་ཕྱིན་པ་དང་བསྟུན་ནས་ཚོགས་སྦྱོར་གཉིས་སོ། །དེ་ནས་དྲོད་ཆེན་པོ་མཐོང་
ལམ་གྱི་ཡེ་ཤེས་སྐྱེས་ནས་ཀུན་ཏུ་བཟང་པོའི་སྤྱོད་པ་སྤྱོད་དོ། །ཞེས་དང༌། མངོན་རྟོགས་
ལྗོན་ཤིང་ལས་ཀྱང་དེས་དྲོད་ཆེན་པོ་ཐོབ་སྟེ། ཟག་པ་མེད་པའི་ཡེ་ཤེས་འཇིག་རྟེན་ལས་
འདས་པའི་གྲུབ་མཐའ་སྙོགས་ནས། ལུང་བསྟན་པའི་ཕྱག་རྒྱ་བྱུང་བ་དང་ཀུན་ཏུ་བཟང་
པོའི་སྤྱོད་པ་འཇིག་རྟེན་པའི་མངོན་དུ་སྤྱོད་དོ། །ཞེས་བཤད་པས་སོ། །
གཉིས་པ་མན་ངག་ལུགས་ལ། ཕ་རོལ་ཏུ་ཕྱིན་པ་དང་སྒོ་བསྟུན་ནས་ལམ་ལྔའི་
འཇོག་མཚམས་འདི་ལྟར་བཞེད་དེ། འཇིག་རྟེན་པའི་ལམ་ཁམས་འདུས་པ་གསུམ་གྱི་
སྐབས་སུ་ཚོགས་སྦྱོར་གཉིས་འགྲེ་ཞིང་སྐྱེ་བ་ཡིན་ལ། འདས་ལམ་ས་དང་པོ་མཐོང་ལམ།
དེ་ནས་ས་བཅུ་གཉིས་པའི་བར་སྒོམ་ལམ། བཅུ་གསུམ་ཕྱེད་འོག་མ་ལ་མཐར་ཕྱིན་ལམ་དུ་
བཞག་ནས། དེ་མན་ཆད་ལ་ཕ་རོལ་ཏུ་ཕྱིན་པ་དང་སྒོ་བསྟུན་པའི་ལམ་ལྔ་རྫོགས་ནས།
བཅུ་གསུམ་ཕྱེད་གོང་མ་ལ་བཅུ་གསུམ་རྡོ་རྗེ་འཛིན་པའི་ས་ཞེས་འཇོག་པ་ཡིན་ཏེ། སྡོམ་
གསུམ་རབ་དབྱེར། ནང་གི་ས་ལམ་ཀུན་བགྲོད་ནས། །རྡོ་རྗེ་འཛིན་པའི་ས་དགེ་བ། །བཅུ་
གསུམ་པ་ནི་ཐོབ་པར་འགྱུར། །ཞེས་པའི་རང་མཆན་དུ། ས་བཅུ་གཉིས་དང་ལམ་ལྔ་ཀུན་
བགྲོད་ནས་ས་བཅུ་གསུམ་པ་རྡོ་རྗེ་འཛིན་པའི་ས་ཐོབ་པར་འགྱུར་ཞེས། བཅུ་གསུམ་ཕྱེད་
འོག་མ་ལ་མཐར་ཕྱིན་ལམ་དུ་བཞག་པ་དང་། གཞུང་བཤད་གཉག་མ་ལས་ཀྱང་། ཕྱེད་
འོག་མའི་སྐབས་ཀྱི་མཐར་ཕྱིན་གྱི་ལམ་ནས་རྟེན་འབྲེལ་གྱི་མཐར་ཐུག་འདག་པར་བྱེད་པ་
ཞེས་པ་རྡོ་རྗེ་ཚིག་རྐང་གི་རྣམ་འགྲེལ་དུ། ནང་རྟེན་འབྲེལ་ནི་འགྲོས་བཞི་ཐིམ་པའི་དབང་
ཉིད་དོ། །ཉེ་བའི་རྒྱུ་དེ་ཉིད་ལས། ལུང་སྒོ་བསྟུན་ནས་ལམ་ལྔ་ལས་མཐར་ཕྱིན་གྱི་ལམ་
ནས་ཞེས་བྱ་བ་དང་། རྟེན་འབྲེལ་ལྔ་ལས་མཐར་ཐུག་གི་རྟེན་འབྲེལ། སྤང་བྱ་ལས་ཀྱང་།
200



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར།
ཤེས་བྱའི་སྒྲིབ་པ་མཐར་ཐུག་འདག་པར་ཤེས་པར་བྱའོ་ཞེས་དང་། ཡང་དེ་ཉིད་ལས། རེ་
ཞིག་དེ་དག་གིས་ནི་འཇིག་རྟེན་དང་འཇིག་རྟེན་ལས་འདས་པའི་ལམ་གཉིས་ལ་ལུང་སྒོ་
བསྟུན་ཏེ། ལམ་ལྟར་ན་ལྔ། བྱང་ཆུབ་ཀྱི་ཕྱོགས་ལྟར་ན་སུམ་ཅུ་རྩ་བདུན། ས་ལྟར་ན་ཕྱེད་
དང་བཅུ་གསུམ་གྱི་ལམ་མ་ལུས་པར་བསྟན་ཏོ། །
ད་ནི་ལམ་དེས་བསྒྲུབས་པའི་འབྲས་བུ་བསྟན་པ་ལས་ཞེས་སོགས་བཤད་པའི་སྙིང་
པོ་བསྡུས་ན། བཅུ་གསུམ་ཕྱེད་འོག་མ་འདི་ནི་དབང་བཞི་པ་ས་ཕྱེད་ཞེས་པ་དེ་ཡིན་ལ།
ཕྱེད་པོ་འདི་ལ་འབྲས་དུས་ཀྱི་དབང༌། འགྲོས་བཞི་ཐིམ་བྱེད་ཀྱི་དབང་། ཉེ་རྒྱུའི་དབང་།
མཐར་ཐུག་གི་རྟེན་འབྲེལ་མཐར་ཕྱིན་གྱི་ལམ། མཐར་ཐུག་གི་སྒྲིབ་པ་འདག་བྱེད་ཀྱི་
གཉེན་པོ་ཞེས་མཚན་གྱི་རྣམ་གྲངས་དུ་མས་བསྟན་ཏེ། དེ་མན་ཆད་ལ་ལམ་ལྔ་བྱང་ཕྱོགས་
སོ་བདུན། རྟེན་འབྲེལ་ལྔ། ས་ཕྱེད་དང་བཅུ་གསུམ། རྒྱུ་ལམ་འབྲས་བུའི་དབང་རྣམས་
རྫོགས་པ་ཡིན་ཀྱང༌། བཅུ་གསུམ་ཕྱེད་གོང་མའམ་བཅུ་གསུམ་རྡོ་རྗེ་འཛིན་པའི་ས་ཞེས་
གྲགས་པ། སྐུ་ལྔ་ཡེ་ཤེས་ལྔ་ལྡན་གྱི་འབྲས་བུ་དེར་ཅུང་མ་སླེབ་པས། འབྲས་བུ་མཆོག་དེ་ནི།
ས་ཕྱེད་པོ་འདིའི་གཙོ་བོའི་བྱེད་ལས་ལས་ཐོབ་དགོས་རྒྱུ་ཡིན་པས། ལམ་ལྔ་ས་ཕྱེད་དང་
བཅུ་གསུམ་སོགས་ནི། ལམ་འབྲས་གཉིས་ཀྱི་ཟླས་ཕྱེ་བའི་ལམ་ཡིན་ལ། བཅུ་གསུམ་རྡོ་
རྗེ་འཛིན་པའི་ས་ནི་འབྲས་བུ་ཡིན་ནོ། །ཞེས་སྐལ་བ་དང་ལྡན་པ་དག་ལ་སྙིང་གི་བདུད་
རྩིར་སྦྱིན་པ་ཡིན་པས། ལམ་བཟང་འདི་ལ་ཡིད་ཆེས་པའི་མཚན་མ་དང་ལྡན་པས་བསྟན་
པའི་སྙིང་པོ་རྒྱས་པར་གྱུར་ཅིག །ཅེས་སྨོན་པར་འཚལ་ལོ། །འོ་ན་ཚོགས་སྦྱོར་གཉིས་འགྲེ་
ཞིང་སྐྱེ་ཚུལ་ཇི་ལྟར་སྙམ་ན། སྐལ་བ་བཟང་པོ་དག་ལ་བཤད་པར་བྱ་སྟེ། སྤྱིར་མན་ངག་
འདི་པའི་ལུགས་ཀྱི་དབང་བཞིའི་ལམ་བསྐྱེད་རིམ་སོགས་བཞི་ནི། ཏིང་ངེ་འཛིན་སྐྱེ་བའི་རྒྱུ་
འཚོགས་པས་ན་ཚོགས་ལམ། ལམ་དེ་ལ་བརྟེན་ནས་སྐྱེས་པའི་བུམ་དབང་གི་ལྟ་བ་ངོ་བོ་
ཉིད་གསུམ་སོགས་ལྟ་བའི་ཉམས་ལེན་རྣམས་སྦྱོར་ལམ་ཞེས་འཇོག་ཅིང་། ཚོགས་ལམ་དེ་
201



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ལ་དབྱེ་ན། ཕྱི་དབྱིབས་ཀྱི་ཚོགས་ལམ། ནང་སྔགས་ཀྱི་ཚོགས་ལམ། གསང་བ་དབང་གི་
ཚོགས་ལམ། མཐར་ཐུག་དེ་ཁོ་ན་ཉིད་ཀྱི་ཚོགས་ལམ་དང་བཞི་ཡོད་པའི། དང་པོ་ནི།
བསྐྱེད་རིམ་གྱི་ལམ། གཉིས་པ་ནི་ལྟེ་བར་རླུང་སེམས་འཚོགས་པར་བྱེད་པ་གསང་དབང་
གི་ལམ་གཏུམ་མོ་ཙཎྜ་ལི། དེ་གཉིས་ཁམས་འདུས་པ་དང་པོ་ལ་གཙོ་ཆེ། གསུམ་པ་ནི།
ཡུམ་གྱི་གསང་བའི་གནས་སུ་རླུང་སེམས་འཚོགས་པའི་རྒྱུ་ཤེར་དབང་གི་ལམ་དཀྱིལ་
འཁོར་འཁོར་ལོ་སྟེ། ཁམས་འདུས་པ་བར་པ་ལ་གཙོ་ཆེ། བཞི་པ་ནི། རྟེན་པདྨ་ཅན་མའི་
བྷ་གར་རླུང་སེམས་འཚོགས་པར་བྱེད་པོ་དབང་བཞི་པའི་ལམ་རྡོ་རྗེ་རྦ་རླབས་ཏེ། ཁམས་
འདུས་པ་ཐ་མ་ལ་གཙོ་ཆེ། དེས་ན་ཁམས་འདུས་པ་གསུམ་གྱི་ཚོགས་ལམ་གསུམ་ལ་ཚོགས་
ལམ་ཆུང་འབྲིང་ཆེ་གསུམ་དང་། འདུས་པ་གསུམ་གྱི་ཉམས་གསུམ་ལ་དྲོད་ཆུང་འབྲིང་ཆེ་
གསུམ་དུ་འཇོག་པས། དྲོད་ཆེན་པོ་ལ་མཐོང་ལམ་དུ་མི་འཇོག་པ་ནི། རྒྱུད་དང་མན་ངག་གི་
བཤད་པའི་སྲོལ་ཐ་དད་པ་ཙམ་མོ། འདི་ནི་རགས་པ་ཙམ་ཡིན་ལ་ཞིབ་པར་འཕགས་པ་རིན་
པོ་ཆེའི་ཚོགས་སྦྱོར་མངོན་རྟོགས་ལྟར་བཤད་ན། བླ་མེད་ཐེག་པའི་ས་ལམ་རྣམས་རྡོ་རྗེའི་
ལུས་ཀྱི་བྱེད་པ་ལས་བགྲོད་དགོས་པའི་གནད་ཀྱིས། རྩ་དབུ་མའི་མདུད་པ་དང་པོ་གྲོལ་
ནས། ས་དང་པོ་ཡན་ཆད་བགྲོད་པ་ཡིན་ལ། རྩ་དབུ་མའི་མས་སྣར་མདུད་པ་མེད་པ་སོར་
བཞི་ཕྱི་ནས་རོ་རྐྱང་གཉིས་ཀྱིས་གཅེར་བ་རོ་གཅིག་པ་ལྟ་བུ་ཞིག་ཡོད་པ་དེའི་ཕྱི་རོལ་ནས་
འོག་ཏུ་རླུང་སེམས་འདུ་འགྲོ་བྱས་པ་ལས་སྦྱོར་ལམ། དྲོད་རྩེ་གཉིས། ནང་ལོགས་ནས་
གྱེན་དུ་འདུ་འགྲོ་བྱས་པ་ལས་བཟོད་མཆོག་གཉིས་སྐྱེ་བ་ཡིན་ཏེ། དེ་ཡང་ཁམས་འདུས་པ་
ཐོ་མར་ལུང་བསྟན་པའི་ཕྱག་རྒྱ་པདྨ་ཅན་དང་མཉམ་པར་སྦྱོར་བ་ལས། ལྟེ་བའི་འཁོར་ལོ་
རླུང་སེམས་ཕབ། དབུ་མའི་མས་སྣ་ཕྱི་ཤུན་ནར་སོར་ཕྱེད་མཐུར་དུ་སྐྱོད་པས་དྲོད་ཆུང་ངུ་།
ཡང་སོར་ཕྱེད་བསྐྱོད་པས་དྲོད་འབྲིང་། ཡོང་སོར་ཕྱེད་བསྐྱོད་པས་དྲོད་ཆེན་པོའི་ཆུང་ངུ་།
ཡང་ཕྱེད་བསྐྱོད་པས་ཆེན་པོའི་ཆེན་པོ་སྐྱེ། སྤང་བྱ་མཐོང་སྤང་ཉོན་མོངས་གཟུང་རྟོགས་
2f]



སྦུས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར།
ཆེན་པོའི་ཆེན་པོ། ཆེན་པོའི་ཆུང་ངུ་། ཉོན་མོངས་གཟུང་རྟོགས་འབྲིང་པོ། ཉོན་མོངས་
གཟུང་རྟོགས་ཆུང་ངུ་སྟེ་བཞི་མངོན་འགྱུར་འགགས། ཡས་འབབ་ཀྱི་དགའ་བ་བཅུ་དྲུག་
ལས་དགའ་བའི་དགའ་བ་སོགས་བཞི་འཆར། དེ་ནས་ཡང་སོར་ཕྱེད་པ་བཞི་ཐུར་དུ་བསྐྱོད་
པས། སྦྱོར་ལམ་རྩེ་མོ་བཞི་གོང་བཞིན་སྐྱེས། མཐོང་སྤང་རྣམ་བྱང་གཟུང་རྟོགས་བཞི་གོང་
བཞིན་འགགས། ཡས་འབབ་མཆོག་དགའི་དགའ་བ་བཞི་སྔ་མ་བཞིན་འཆར། དེ་ནས་
ནང་ལོགས་སོར་ཕྱེད་པ་བཞི་གྱེན་དུ་བསྐྱོད། སྦྱོར་ལམ་རྩེ་མོ་བཞི་བསྐྱེད། མཐོང་སྤང་
རྗེས་འཛིན་རྟོགས་པ་བཞི་འགག །དགའ་བྲལ་གྱི་དགའ་བ་བཞི་འཆར། ཡང་སོར་ཕྱེད་པ་
བཞི་གྱེན་དུ་བསྐྱོད། ཆོས་མཆོག་བཞི་བསྐྱེད། མཐོང་སྤང་རྟག་འཛིན་རྟོགས་པ་བཞི་
འགག །ལྷན་སྐྱེས་ཀྱི་དགའ་བ་དང་པོ་གསུམ་འཆར། རྩ་རོ་རྐྱང་གི་མས་སྣ་གཉིས་དབུ་
མའི་མས་སྣར་ཆུད་དེ། ཙ་མདུད་དང་པོ་གྲོལ་ལ་ཁད། ལུས་ངག་ཡིད་རྡོ་རྗེའི་དཀྱིལ་ཀྲུང་
འཆའ། ཞེས་པ་དེར་སླེབ། དེ་ནས་མདུད་པ་དང་པོ་གྲོལ་བ་དང་ཡོས་འབབ་ཀྱི་དགའ་བ་
བཅུ་དྲུག་པ། མས་བརྟན་གྱི་དགའ་བ་དང་པོ། མཐོང་ལམ་ས་དང་པོ་རྣམས་དུས་གཅིག་
ཉིད་ལ་འཆར་བ་ཡིན་པའི་ཕྱིར་རོ། །དེས་ན་ཁམས་འདུས་པ་དང་པོ་གཉིས་ཀྱི་སྐབས་སུ་
ཡང་སྦྱོར་ལམ་དྲོད་ཀྱི་རྟོགས་པ་སྐྱེ་མོད། འདིར་ཁམས་ཐ་མའི་སྐབས་སུ་དྲོད་སོགས་བཞི་
སྐྱེ་ཚུལ་སྦྱར་བ་ནི། རྟེན་པདྨ་ཅན་མའི་རྟེན་ལ་ཡང་དག་སྤོང་བཞིའི་ཚོགས་ལམ་ཆེན་པོ་ལ་
བརྟེན་ནས་དྲོད་སོགས་ཁྱད་པར་བའི་རྟོགས་པ་སྐྱེ་ཚུལ་བྱེ་བྲག་པ་ཞིག་སྦྱར་བ་ཡིན་ལ་རྩེ་
མོ་སོགས་གསུམ་ནི་འདུས་པ་ཐ་མའི་སྐབས་འདིར་མི་རྟོགས། དེ་ཡན་ཆད་དུ་སྐྱེ་བའི་
བཤད་པ་མེད་པ་དེ་ཡང་རྣམ་དཔྱོད་ཀྱི་འདབ་མར་ཆགས་པ་ཞེས་སོ། ། །
དེ་ནས་འདས་ལམ་བགྲོད་ཚུལ་ལ། རྡོ་རྗེའི་ལུས་ལ་འཁོར་ལོ་དྲུག་གནས་པའི་
འཁོར་ལོ་རེ་ལས་ས་གཉིས་གཉིས་བགྲོད་པས། སྤང་བྱ་སྒོམ་སྤང་རྣམ་རྟོག་ཆེ་འབྲིང་ཆུང་
གསུམ་བཅུ་གཉིས་སྤངས། རྒ་ཤི་སོགས་རྟེན་འབྲེལ་བཅུ་གཉིས་ལུགས་ལྡོག་ཏུ་འགག །ཕྱི་
༡༩)3



གངས་ཅན་རིག་བཅུད་ལས། ་ མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ནང་དེ་ཁོ་ན་ཉིད་ཀྱི་རྟགས་གསུམ་གསུམ་འཆར་བ་ཡིན་ཏེ། དཔེར་ན་ས་དང་པོ་ལྟ་བུ་ལ་
སྦྱར་ན། དབུ་མའི་མདུད་པ་དང་པོ་གྲོལ། ས་དང་པོ་ཐོབ། པུ་ལི་ར་མ་ལ་སོགས་ཡུལ་བཞི་
དབུ་མར་གྲོང་སྟོང་། སྤང་བྱ་རྣམ་རྟོག་ཆེ་འབྲིང་ཆུང་གསུམ་ཆུང་ངུའི་ཆུང་ངུ་བཞི་ལ་གསུམ་
གསུམ་དུ་ཕྱེ་བའི་ཆེན་པོའི་ཆེན་པོ་འགགས། ཕྱི་རྟགས་ཐིག་ལེ་ལ་ཤར་ཏེ་གསང་གནས་
འཁོར་ལོའི་ཕྱེད་ཁམས་དྭངས་མས་བརྟན། ནང་རྟགས་རླུང་ལ་ཤར་ཏེ་འཕོ་བ་གཅིག་ལས་
རླུང་སྟོང་བརྒྱད་བརྒྱ་འགགས། དེ་ཁོ་ན་ཉིད་ཀྱི་རྟགས་སེམས་ལ་ཤར་ཏེ་རྩ་བྱང་ཆུབ་ཀྱི་
ཡན་ལག་བདུན་ཞེས་པ། རྩ་འཁོར་ལོ་བཞི་དང་གཙོ་མོ་གསུམ་སྟེ་བདུན་མངོན་གསུམ་དུ་
མཐོང་བ་སོགས་འབྱུང་བས་སོ། །དེས་ལྷག་མ་ཡང་མཚོན་ནུས་ཏེ་མང་བས་འཇིགས་སོ། །
བར་གྱི་ས་བརྒྱད་ལ་ཞིབ་ཏུ་དཔྱད་ན་སྦྱོར་བ་མགོ་རྩོམ་པ་ལ་མདུད་པ་གཅིག་གྲོལ། དངོས་
གཞི་ལོངས་སྤྱོད་པ་ལ་གཅིག་གྲོལ། རྗེས་ཐིམ་པ་ལ་མདུད་པ་གཅིག་གྲོལ་ཞེས་འབྱུང་
བས། མདུད་པ་གསུམ་གསུམ་གྱི་དང་པོ་གྲོལ་ཚེ་ས་དེ་ཐོབ་པའི་མགོ་ཙམ། གཉིས་པའི་ཚེ་
ས་དེ་ཐོབ། གསུམ་པའི་ཚེ་ས་དེའི་གྲོལ་བས། བྱེ་བྲག་ཏུ་བྱང་ཆུབ་ཀྱི་ཕྱོགས་ལ་སོགས་པ་
འདི་རྣམས་རྡོ་རྗེ་ཐེག་པའི་བསྟན་པ་ལས་སྦྱོར་བའི་ལུགས་ལྔ་ཡོད་དེ། རྒྱུ་རྒྱུད་སྦྱང་གཞི་རྩ་
ལ་སོགས་པར་སྦྱོར་བ་དང་། ལམ་བསྐྱེད་རིམ་ལྷ་རྟེན་དང་བརྟེན་པ་ལ་སྦྱོར་བ་དང་། སོ་སོ་
སྐྱེ་བོ་ལམ་དུ་ཞུགས་པ་ནས་བཟུང་སྟེ་ལམ་ལྔར་ཕྱེ་ནས་སོ་སོ་ལ་སྦྱོར་བ་དང་། བདེན་པ་
མཐོང་བ་ནས་བཟུང་སྟེ་སངས་རྒྱས་ཀྱི་བར་ལ་སྦྱོར་བ་དང་། སངས་རྒྱས་ཁོ་ནའི་གཟུགས་
སྐུའི་ལྷ་ལ་སྦྱོར་བ་དང་ལུགས་ལྔ་ཡོད་པ་ལས་འདི་ནི་མཐོང་ལམ་ཡན་ལ་སྦྱོར་བ་གཙོ་བོ་
ཡིན་ཏེ། ལྔ་ཀའང་འདིས་ཤེས་པར་ནུས་པས་ན་གཙོ་བོར་དེའི་ལུགས་ཡིན་ནོ། །་
ཞེས་བཤད་པ་ལྟར་སྦྱོར་ལུགས་ལྔ་ཡོད་པ་ལས། འདིར་མཐོང་ལམ་ཡན་ཆད་ལ་སྦྱོར་
བའི་ལུགས་བཤད་ན། འདི་ལྟར་ཡིན་ཏེ། ས་དང་པོ་ལ། ལུས་ཚོར་སེམས་ཆོས་དྲན་པ་ཉེ་བར་
་ བཞག་པ་སྟེ་དྲན་པ་ཉེར་གཞག་བཞིས་ས་དང་པོ་བགྲོད། སྡིག་པ་མ་སྐྱེས་པ་མི་སྐྱེད་སྐྱེས་པ་
204



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར།
སྤོང་། དགེ་བ་མ་སྐྱེས་པ་བསྐྱེད། སྐྱེས་པ་སྤེལ་བའི་ཡང་དག་སྤོང་བ་བཞིས་ས་གཉིས་པ་
བགྲོད། དེ་ནས་བར་གྱི་ས་བརྒྱད་ལ་བྱང་ཕྱོགས་གཉིས་གཉིས་དགོས་པས། བདུན་པའི་
ཏིང་ངེ་འཛིན་སྤོང་བའི་འདུ་བྱེད་དང་ལྡན་པའི་རྫུ་འཕྲུལ་གྱི་རྐང་པའོ། །དེ་བཞིན་དུ་བྱང་
སེམས་ཀྱི་ཏིང་ངེ་འཛིན་སྤོང་བའི་འདུ་བྱེད་དང་ལྡན་པའི་རྫུ་འཕྲུལ་གྱི་རྐང་པའོ། །བརྩོན་
འགྲུས་ཀྱི་ཏིང་ངེ་འཛིན་སྤོང་བའི་འདུ་བྱེད་དང་ལྡན་པའི་རྫུ་འཕྲུལ་གྱི་རྐང་པའོ། །སྤྱོད་
པའི་ཏིང་ངེ་འཛིན་སྤོང་བའི་འདུ་བྱེད་དང་ལྡན་པའི་རྫུ་འཕྲུལ་གྱི་རྐང་པ་བཞིས་རིམ་བཞིན་
ས་གསུམ་པ་དང་བཞི་པ་བགྲོད། དད་པའི་དབང་པོ། བརྩོན་འགྲུས་ཀྱི་དབང་པོ། དྲན་
པའི་དབང་པོ། ཏིང་ངེ་འཛིན་གྱི་དབང་པོ། ཤེས་རབ་ཀྱི་དབང་པོ། དད་པའི་སྟོབས་
སོགས་ལྔ་དང་བཅུ་ལས་གཉིས་གཉིས་ཀྱིས། ས་ལྔ་པ་དང་དགུ་པའི་བར་བགྲོད། བྱང་
ཆུབ་ཡན་ལག་བདུན་ལས། དྲན་པ་ཡང་དག་བྱང་ཆུབ་ཀྱི་ཡན་ལག་དང་། ཆོས་རབ་ཏུ་
རྣམ་པར་འབྱེད་པ་བྱང་ཆུབ་ཀྱི་ཡན་ལག་གཉིས་ཀྱི་ས་བཅུ་པ་བགྲོད། དེ་ནས་ས་བཅུ་
གཅིག་པ་དང་བཅུ་གཉིས་པ་ལ་བྱང་ཕྱོགས་བཞི་བཞི་དགོས་པས། བྱང་ཆུབ་ཡན་ལག་
བདུན་གྱི་ནང་ཚན། བརྩོན་འགྲུས་ཡང་དག །དགའ་བ་ཡང་དག །ཤིན་ཏུ་སྦྱངས་པ་ཡང་
དག །ཏིང་ངེ་འཛིན་ཡང་དག །བྱང་ཆུབ་ཡན་ལག་བཞིས་ས་བཅུ་གཅིག་པ་བགྲོད། བྱང་
ཆུབ་ཡན་ལག་གི་ནང་ཚན་བཏང་སྙོམས་ཡང་དག་བྱང་ཆུབ་ཡན་ལག་དང་། འཕགས་ལམ་
ཡན་ལག་བརྒྱད་ཀྱི་ནང་ཚན་ཡང་དག་པའི་ལྟ་བ་དང་། ཡང་དག་པའི་རྟོག་པ་དང་། ཡང་
དག་པའི་ངག་གསུམ་སྟེ་བཞིས་ས་བཅུ་གཉིས་པ་བགྲོད་པར་བྱེད་པའི་ཕྱིར་དང༌། དེ་ནས་
འཕགས་ལམ་ཡན་ལག་བརྒྱད་ཀྱི་ནང་ཚན་ལྷག་མ་ཡང་དག་པའི་ལས་ཀྱི་མཐའ་དང་།
འཚོ་བ་དང་། རྩོལ་བ་དང་། ཡང་དག་པའི་དྲན་པ་དང་། ཡང་དག་པའི་ཏིང་ངེ་འཛིན་ཏེ་ལྔས།
ས་བཅུ་གསུམ་པ་སངས་རྒྱས་ཀྱི་ས་བགྲོད་པར་བྱེད་པའི་ཕྱིར་རོ། །དེ་ལྟར་སྦྱོར་ཚུལ་དེ་ནི།
བདག་མེད་མའི་བསྟོད་པ་རྩ་འགྲེལ་སོར་བཞག་པ་ཡིན་ལ། འོན་ཀྱང་། འཕགས་པའི་
205



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ལམ་ལྔ་དྲུག་པའི་ཆའི་དངོས། །ཞེས། ས་བཅུ་གསུམ་པ་ལ་འཕགས་ལམ་ཡན་ལག་བརྒྱད་
ཀྱི་ལྔ་དང་སྦྱར་བས་ཀ་བྱང་ཕྱོགས་སོ་བདུན་ཚང་བཞིན་དུ། དྲུག་པའི་ཆའི་དངོས་ཞེས་དྲུག་
པའི་ཆ་ཤས་གཅིག་བསྣན་པ་ལ་ནུས་པ་ཁྱད་པར་ཅན་དགོས་རྒྱུར་སྣང་བས་དཔྱོད་ལྡན་
དག་གིས་དཔྱད་པར་བྱའོ། །
གཉིས་པ་མན་ངག་ལུགས་ལ། བྱང་ཕྱོགས་སོ་བདུན་ཚོགས་ལམ་ནས། ས་བཅུ་
གསུམ་ཕྱེད་འོག་མ་མན་ཆད་ལ་སྦྱོར་བ་ཡིན་ཏེ། སྣང་བ་དགྲར་ལངས་ཀྱི་གཉེན་པོར། ས་
རླུང་རྫུ་འཕྲུལ་གྱི་རྐང་པ། དེ་བཞིན་དུ་ཆུ་རླུང་མེ་རླུང་གི་རླུང་རྫུ་འཕྲུལ་རྐང་པ་བཞིས་སྣང་
བ་དགྲར་ལོངས་ཀྱི་འཕྲང་བསྒྲལ་ཏེ་ཁམས་འདུས་པ་དང་པོའི་ལམ་ཆོད། དེ་ནས་སྟོང་པ་
དགྲར་ལངས་ཀྱི་གཉེན་པོར། རང་ལྷར་བསྒོམ་པ་ལུས་དྲན་པ་ཉེར་གཞག །དེ་ལ་ཡེ་ཤེས་
སེམས་དཔའ་གཞུག་པ་ལྷ་དྲན་པ་ཉེར་བཞག །ལྷ་དེའི་སྙིང་པོ་ཟློས་པ་སྔགས་དྲན་པ་ཉེ་བར་
བཞག་པ། ལྷ་དེའི་རྒྱན་དྲུག་གི་དགོས་པ་བསམ་པ་ཆོས་དྲན་པ་ཉེ་བར་བཞག་པ་སྟེ། དྲན་
པ་ཉེར་བཞག་བཞིས། སྟོང་པ་དགྲར་ལངས་ཀྱི་འཕྲང་ལས་བསྒྲལ་ཏེ། ཁམས་འདུས་པ་
བར་པའི་ལམ་ཆོད། དེ་ནས་བདེ་བས་བརྒྱལ་བའི་གཉེན་པོར་ཡང་དག་སྤོང་བ་བཞི་སྒོམ་སྟེ།
དེ་ཡང་རོ་རྐྱང་གཉིས་ཀྱི་མས་སྣ་རྩ་དབུ་མའི་མས་སྣར་ཚུད་པ་ལུས་རྩའི་རྟེན་འབྲེལ།
གཡོན་རྐྱང་མའི་མས་སྣ་ཡོད་པའི་ཡི་གེ་བཞི་པ་སྙིང་པོའི་ཨ་དབུ་མའི་མས་སྣར་སླེབ་པས།
དབུ་མའི་ཆ་ཤས་ཡི་གེ་བཞི་པ་ཕྱི་དབྱིབས་ཀྱི་ཨ་གྱེན་ལ་སྐྱོད་པ་རྩ་ཡི་གེའི་རྟེན་འབྲེལ། དེ་
ལས་ཆུ་རླུང་སོགས་རླུང་ལྔ་དབུ་མའི་མས་སྣར་ཆུད་པ་རླུང་གི་རྟེན་འབྲེལ། དེ་ལས་རྩ་
གཡས་གཡོན་གྱི་ལས་རླུང་རྒྱུ་བའི་སྒོ་ཐིག་ལེས་བཀག་པ་ཁམས་བདུད་རྩིའི་རྟེན་འབྲེལ་ཏེ།
རྟེན་འབྲེལ་དེ་བཞིས་གཟུང་འཛིན་གྱི་རྣམ་རྟོག་སྤངས་པས་ཡང་དག་སྤོང་བ་ཞེས་བྱ་ཞིང་།
དེ་བཞིས་བྱིང་བ་ཆེན་པོའི་འཕྲང་བསྒྲལ་ཏེ་ཁམས་འདུས་པ་ཐ་མའི་ལམ་ཆོད་པས་ན། བྱང་
ཕྱོགས་བཅུ་གཉིས་པོ་དེས་འཇིག་རྟེན་པའི་ལམ་མན་ཆད་བགྲོད་པར་བྱེད་པའི་ཕྱིར། དེ་ཡོང་



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར།
ཡང་དག་སྤོང་བ་བཞི་པོ་དེ་ནི་ཚོགས་ལམ་ཆེན་པོ་ཡིན་ལ། དེ་ལས་དྲོད་སོགས་བཞིའི་
རྟོགས་པོ་འཆར་ཚུལ་ལོམ་གྱི་སྐབས་སུ་བཤད་པ་བཞིན་ནོ། ། །
དེ་ནས་བྱང་ཕྱོགས་ཉི་ཤུ་རྩ་ལྔས་འདས་ལམ་ས་ཕྱེད་དང་བཅུ་གསུམ་བགྲོད་པ་
ཡིན་ཏེ། རྩེ་འཁོར་ལོ་བཞིའི་དབྱིབས་ཨེ་ཝཾ་མ་ཡའི་རྣམ་པ་ཅན་དུ་ཡོད་པ་བཞི་དང༌། རྩའི་
གཙོ་མོ་རོ་རྐྱང་དབུ་གསུམ་མཐོང་བ་ནི་བྱང་ཆུབ་ཡན་ལག་བདུན་ཏེ། དེས་བུམ་དབང་ས་
དྲུག་བགྲོད། འབྱུང་བ་ལྔའི་རླུང་ལ་དབང་ཐོབ་པ་ནི་དབང་པོ་ལྔ་སྟེ། དེས་གསང་དབང་ས་
བཞི་བགྲོད། འབྱུང་བ་ལྔའི་རླུང་སྟོབས་སུ་གྱུར་པ་ནི་སྟོབས་ལྔ་སྟེ་དེས་ཤེར་དབང་ས་གཉིས་
བགྲོད། ཡེ་ཤེས་ལྔར་གནས་འགྱུར་བ་ལ་མངོན་དུ་ཕྱོགས་པའི་བརྟེན་པ་རྣམ་ཤེས་ཚོགས་
བརྒྱད་ནི། འཕགས་པའི་ལམ་སངས་རྒྱས་པའི་ཡན་ལག་སྟེ་རྒྱུ་ཡིན་པས་འཕགས་ལམ་
ཡན་ལག་བརྒྱད་དེ། དེས་དབང་བཞི་པ་ས་ཕྱེད་པོ་དེ་བགྲོད་དེ། བཅུ་གསུམ་ཕྱེད་འོག་
མར་སླེབ་པ་ཙམ་ཡིན་པའི་ཕྱིར་རོ། །འདི་ལ་གཞན་དག་ན་རེ། ས་བཅུ་གཉིས་པ་ལས་གོང་
དུ་ས་བཅུ་གསུམ་པ་ཞིག་ཁས་བླང་དུ་ཆུག་མོད། བཅུ་གསུམ་པ་ལ་ཕྱེད་གོང་འོག་གཉིས་
བཅོས་ནས། ཕྱེད་འོག་མ་སངས་རྒྱས་པར་མི་འཆད་པ་འདི་ནི་ཁྱེད་ས་སྐྱ་པ་དག་གིས་
རྟོགས་པས་བཏགས་པ་ཡིན་ཏེ། ཡིད་ཆེས་པའི་ཁུངས་མེད་པའི་ཕྱིར་རོ་ཞེ་ན། འདི་ལ་
ཡིད་ཆེས་པའི་འབྱུང་ཁུངས་ཅིས་ཀྱང་ཡོད་དེ། གསུང་ངག་རྡོ་རྗེ་ཚིག་རྐང་ལས། ས་བཅུ་
གཉིས་པ་རྫོགས་སངས་རྒྱས་པར་མ་སླེབ་པའི་བར་དེར། ས་ཕྱེད་དང་བཅུ་གསུམ་པའོ་
ཞེས་བཤད་པ་འདི། ཁྱེད་ཅག་ལ་ཐུགས་རྒྱུས་མེད་པ་བདེན་ཡང་། ཁོ་བོ་ཅག་རྗེ་བཙུན་རྡོ་
རྗེ་བདག་མེད་མ་ནས་སྙན་བརྒྱུད་ཀྱི་བཀའ་བབས་པ་དག་ལ་ཆ་རྒྱུས་ཆ་ཙམ་མངའ་
བས་སོ། །ངེད་ཅག་དེ་ལ་མི་རྩིའོ་སྙམ་ན། རྡོ་རྗེ་འཆང་ལ་དག་མི་གནང་བ་དེ་དང་ལྷན་ཅིག་
འབེལ་བའི་བཀའ་མཆིད་རྔོ་མི་ཐོགས་པས། སྙིང་ལས་ཆུང་ངུར་གནས་པ་ལེགས་སོ། །
དེས་ན་བཅུ་གསུམ་ཕྱེད་འོག་མ་འདི་ནི། འབྲས་དུས་ཀྱི་དབང་དང་། མཐར་ཕྱིན་གྱི་ལམ་
2tj7



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
དང་། འགྲོས་བཞི་ཐིམ་བྱེད་ཀྱི་དབང་ཡིན་ལ། འདིའི་ཉམས་ལེན་གྱི་གཙོ་བོ་ནི་ཉེ་རྒྱུའི་
ཉམས་ལེན་ཡིན་པས།
འདི་ཅུང་ཟད་ཕྱེ་ན། སྐད་ཅིག་མ་བདུན་དུ་བཤད་པ། གསུམ་དུ་བཤད་པ། གཉིས་
སུ་བཤད་པ་གསུམ་ལས། དང་པོ་ནི། ཐབས་ཀྱི་རྒྱུད་དག་པ་ལ་སྐད་ཅིག་མ་གསུམ། ཤེས་
རབ་ཀྱི་རྒྱུད་དག་པ་ལ་སྐད་ཅིག་མ་གསུམ། ཐབས་ཤེས་སོ་སོར་དག་པ་ལ་སྐད་ཅིག་མ་
གཅིག་གོ། །གཉིས་པ་ནི་ཐབས་ཀྱི་རྒྱུད་དག་པ་ལ་སྐད་གཅིག་མ་གཅིག །ཤེས་རབ་ཀྱི་
རྒྱུད་དག་པ་ལ་སྐད་ཅིག་མ་གཅིག །ཐབས་ཤེས་སོ་སོར་དག་པ་ལ་སྐད་ཅིག་མ་གཅིག་གོ །
གསུམ་པ་ནི། ཐབས་ཤེས་རབ་ཀྱི་རྒྱུད་དག་པ་ལ་སྐད་ཅིག་མ་གཅིག །ཐབས་ཤེས་རབ་ཀྱི་
རྒྱུད་སོ་སོར་དག་པ་ལ་སྐད་ཅིག་མ་གཅིག་སྟེ། སྐད་ཅིག་མ་གཉིས་སོ། །དེ་ལྟར་སྐད་ཅིག་
མ་གཉིས་སུ་ཕྱེ་བའི་སྐད་ཅིག་མ་དང་པོ་དེ་ལ། བར་ཆད་མེད་པའི་དུས། སྲོད་ལ་བདུད་
བཏུལ་བའི་དུས། ཆོ་འཕྲུལ་བསྟན་པའི་དུས། འབྲས་བུ་གཉིས་ཀྱི་དུས་ཞེས་དང་། སྐད་
ཅིག་མ་གཉིས་པ་ལ། རྣམ་པར་གྲོལ་བའི་དུས། ཐོ་རེངས་མངོན་པར་བྱང་ཆུབ་པའི་དུས།
ཐམས་ཅད་མཁྱེན་པ་ཆུང་ངུའི་དུས། འབྲས་བུ་གཅིག་གི་དུས་ཞེས་པའི་མིང་གི་རྣམ་གྲངས་
ཀྱིས་བསྟན་པ་ཡིན་ལ། འདིའི་སྐད་ཅིག་མ་གཉིས་པ་ལ། རྣམ་པར་གྲོལ་བའི་དུས་དང་།
མངོན་པར་བྱང་ཆུབ་པའི་དུས་ཞེས་བཤད་པའི་འཁྲུལ་གཞི་བྱས་ནས། སྐད་ཅིག་མ་གཉིས་
པ་དེར་སངས་རྒྱས་པ་མཚན་ཉིད་པར་བྱེད་པ་དང་། གཞུང་བཤད་དམར་མ་ལས་ཀྱང་།
སྐད་ཅིག་མ་དང་པོ་དེ་ལ་ཕྱེད་དང་བཅུ་གསུམ་པ་དང་། སྐད་ཅིག་མ་གཉིས་པ་དེ་ལ། བཅུ་
གསུམ་ཕྱེད་གོང་མར་མཛད་པར་སྣང་བ་ནི། ཅིས་མི་རིགས་ཏེ། ཉེ་རྒྱུའི་སྐད་ཅིག་མ་བདུན་
དང་། གསུམ་དང་གཉིས་སུ་ཕྱེ་བ་ཐམས་ཅད། ལམ་དང་འབྲས་བུ་གཉིས་ཕྱེ་བའི་ལམ་གྱི་
སྐབས་ཁོ་ན་ཡིན་ལ། ཉེ་རྒྱུ་སྐད་ཅིག་མ་གཉིས་པའི་བྱེད་པ་ལས། སྲོག་རྩོལ་གྱི་རླུང་ཨ་ཝ་
དྷ་ཏིར་འགགས་ཤིང་། གཙུག་ཏོར་ཧྲིལ་པོ་འཕགས་ཏེ། འགྲོས་བཞི་རྫོགས་པར་ཐིམ་ཚར་
208



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར།
པ་དང༌། འབྲས་བུ་སྐུ་ལྔ་མངོན་དུ་གྱུར་པ་ཡིན་པའི་ཕྱིར་རོ། །གནད་དེས་ན་སྐད་ཅིག་མ་
གཉིས་པ་དེ་ལ་ཐམས་ཅད་མཁྱེན་པ་ཆུང་ངུ་དང་། མཐར་ཕྱིན་པའི་ལམ་ཞེས་བཤད་པའང་།
ཕ་རོལ་ཏུ་ཕྱིན་པ་དང་སྒོ་བསྟུན་པའི་ཐམས་ཅད་མཁྱེན་པ་དང་། མཐར་ཕྱིན་པའི་ལམ་
ཡིན་ཞེས་བྱ་བའི་དོན་གྱི། བླ་མེད་ཐེག་པས་གཞལ་བའི་དེ་དང༌། དེ་མཚན་ཉིད་པ་མ་
ཡིན་ཏེ། ཕ་རོལ་ཏུ་ཕྱིན་པ་དང་སྒོ་བསྟུན་གྱི་བྱང་ཕྱོགས་སོ་བདུན་གྱི་ལམ་དང་། སྔགས་
ལམ་ས་ཕྱེད་དང་བཅུ་གསུམ་མན་ཆད་ལམ་དང་འབྲས་བུའི་ཟླས་ཕྱེ་བའི་ལམ་དུ་བཞག་
པའི་གནད་ཁྱད་པར་ཅན་རྟོགས་དགོས་པའི་ཕྱིར་རོ། །དེས་ན་ཉེ་རྒྱུའི་ཉམས་ལེན། རྡོ་རྗེ་
བ་རླབས་ཀྱི་ལམ། འབྲས་དུས་ཀྱི་དབང་། བཅུ་གསུམ་ཕྱེད་འོག་མ་རྣམས་མིང་གི་རྣམ་
གྲངས་སུ་བཤད་ཀྱང་དོན་གཅིག་ཏུ་འཁྲུལ་བར་མི་བྱ་སྟེ། ཉེ་རྒྱུའི་ཉམས་ལེན་ཙམ་ཞིག་ས་
བརྒྱད་པ་ནས་ཉམས་སུ་བླང་བར་བཤད་ཀྱང་། ས་བརྒྱད་པའི་ཉམས་ལེན་དེ། འབྲས་དུས་
ཀྱི་དབང་དང་། བཅུ་གསུམ་ཕྱེད་འོག་མ་མིན་པའི་ཕྱིར་དང་། རྡོ་རྗེ་རྦ་རླབས་ཀྱི་ལམ་ཙམ་
ཞིག་སོ་སོ་སྐྱེ་བོས་ཀྱང་ཉམས་སུ་བླང་བར་བཤད་ཀྱང་། སོ་སྐྱེའི་ཉམས་ལེན་དེ། ཉེ་རྒྱུའི་
ཉམས་ལེན་དང་། འབྲས་དུས་ཀྱི་དབང་སོགས་མ་ཡིན་པའི་ཕྱིར་རོ། །དེས་ན་མན་ངག་གི་
སྐབས་འདིར། བྱང་ཕྱོགས་སོ་བདུན་རྟེན་དཀྱིལ་འཁོར་བཞི་དང༌། བརྟེན་པ་རྣམ་ཤེས་
ཚོགས་བརྒྱད་ལ་བཞག་པ་ནི། གཞན་དང་ཐུན་མོང་མ་ཡིན་པས། རིགས་པ་ལྟར་སྣང་གིས་
ཅོ་འདྲི་བར་མ་བྱེད་ཅིག་ཅེས་གདམས་སོ། །དེས་རྒྱུད་མན་ངག་གི་སྲོལ་ལས་བྱོན་པའི་བྱང་
ཕྱོགས་སོ་བདུན་བགྲོད་ལུགས་སོ། །
གཉིས་པ་ལམ་གྱི་འཇུག་ལྡོག་བསྟན་པ་ལ། འོ་ན་སྔར་བཤད་པའི་ལམ་ལྔ་དང་ས་
བཅུ་གསུམ་པོ། དེ་ངེས་པར་བླ་མེད་སྔགས་ལམ་བརྟེན་ནས་བགྲོད་པ་ཞིག་དགོས་སམ་
ཞེ་ན། མཁས་པ་བོ་དོང་པ་དང་། གཙང་བྱམས་པ་རྡོ་རྗེ་རྒྱལ་མཚན་སོགས་ཕར་ཕྱིན་ཐེག་
པས་ས་དང་པོ་ཡན་ཆད་བགྲོད་པ་མེད་དོ་ཞེས་འཆད་མོད། བླ་མ་ས་སྐྱ་པ་ཆེན་པོའི་ལམ་
209



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
འཇུག་ལྡོག་ལས། ཕར་ཕྱིན་ཐེག་པས་འཇིག་རྟེན་པའི་ལམ་ཕལ་ཆེར་བགྲོད་ནས་བླ་མེད་
ལམ་ལ་ཞུགས་ནས་ས་དང་པོ་ཡན་ཆད་བགྲོད་པ་དང་། ས་དང་པོ་མན་ཆད་ཕ་རོལ་ཏུ་ཕྱིན་
པས་བགྲོད་ནས། ས་གཉིས་པ་ཡན་ཆད་སྔགས་ལམ་གྱིས་བགྲོད་པ་ནས། ས་བཅུ་པ་མན་
ཆད་ཕར་ཕྱིན་ཐེག་པས་བགྲོད་ནས། ས་བཅུ་གཉིས་པ་ཡན་ཆད་སྔགས་ལམ་གྱིས་བགྲོད་
དགོས་པའི་བར་བཤད་དེ། ལམ་འཇུག་ལྡོག་གི་ཡིག་ཆུང་ལས། ཁ་ཅིག །འཇིག་རྟེན་པའི་
ལམ་མན་ཆད་དུ་ཕ་རོལ་ཏུ་ཕྱིན་པས་ལམ་བགྲོད་ནས། དེ་ནས་རྡོ་རྗེ་ཐེག་པའི་ལམ་ལ་
ཞུགས་ཏེ། ས་དང་པོ་ཡན་ཆད་རྡོ་རྗེ་ཐེག་པས་བགྲོད་པ་ཡང་ཡོད་དོ། །ཁ་ཅིག་ནི། ས་དང་
པོ་མན་ཆད་ཀྱང་ཕ་རོལ་ཏུ་ཕྱིན་པས་བགྲོད་ནས། ས་གཉིས་པ་ནས་རྡོ་རྗེ་ཐེག་པ་ལ་ཞུགས་
ཤིང་ས་རྣམས་བགྲོད་ཅིང་འབྲས་བུ་མངོན་དུ་བྱེད་པ་ཡང་ཡོད་དོ། །ཁ་ཅིག་ནི། ས་དྲུག་པ་
མན་ཆད་ཕ་རོལ་ཏུ་ཕྱིན་པའི་ཐེག་པས་བགྲོད་ནས། དེ་ནས་རྡོ་རྗེ་ཐེག་པའི་ལམ་དང་རོ་
གཅིག་པར་འགྱུར་ཏེ། དེ་ཡན་ཆད་ཀྱི་ས་ལམ་བགྲོད་ཅིང་འབྲས་བུ་མངོན་དུ་བྱེད་པ་ཡང་
ཡོད་དོ། །ཁ་ཅིག །ས་བཅུ་པ་མན་ཆད་ཕ་རོལ་ཏུ་ཕྱིན་པའི་ཐེག་པས་ལམ་བགྲོད་ནས། དེ་
ནས་རྡོ་རྗེ་ཐེག་པའི་ལམ་ལ་ཞུགས་ཏེ། སྦས་པའི་ས་གཉིས་དང་མཐར་ཕྱིན་གྱི་ས་ཕྱེད་
བགྲོད་ནས། རྡོ་རྗེ་འཛིན་པའི་ས་མངོན་དུ་བྱེད་པ་ཡང་ཡོད་དོ། །ཞེས་གསལ་བོར་བཤད་
པ་ལ་སྐྱོན་དུ་མེད་པའི་ཕྱིར་རོ། །དེས་ན་ཕར་ཕྱིན་རང་རྐང་ལས་ས་བཅུ་པ་མན་ཆད་བགྲོད་
པ་ཡོད་ཀྱི། བཅུ་གཅིག་པ་ཡན་ཆོད་བགྲོད་པ་ནི་མེད་དེ། སློབ་ལམ་ས་བཅུ་གཅིག་པ་
སོགས་ནི། ཕར་ཕྱིན་ཐེག་པ་ལ་སྦས་ནས་མ་བཤད་པའི་ཕྱིར་དང་། སངས་རྒྱས་པར་གྱུར་
པའི་ས་བཅུ་གཅིག་པ་ཞིག་ཕར་ཕྱིན་རང་རྐང་ལས་ཐོབ་པར་ཕར་ཕྱིན་རང་རྐང་བ་དག་
བཞེད་ཀྱང་དེ་ཐོབ་པ་གནས་ཚུལ་ལ་མི་སྲིད་པའི་ཕྱིར་ཞེས་པ་ནི་ལུགས་འདིའི་དགོངས་པ་
བླ་ན་མེད་པ་ཡིན་ལ། འདི་ལ་རྫོང་ལུགས་པ་དག་བཤད་པ་དང་བགྲོད་པའི་ཁྱད་པར་མེད་
ཅེས། ཕ་རོལ་ཏུ་ཕྱིན་པ་ལས་དེ་ལྟར་བཤད་པ་ཙམ་ཡིན་གྱི། བཤད་པ་ལྟར་ཐོབ་པ་ཁས་མི་
21 (]



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར།
ལེན་ཞེས་སྐྱོགས་བཤད་གནང་བ་ནི། མཁས་པའི་རྣམ་འགྱུར་མ་ཡིན་ཏེ། ཡིན་ན་ཕ་རོལ་
ཏུ་ཕྱིན་པའི་ཐེག་པས་ས་བཅུ་པ་མན་ཆད་བགྲོད་པར་རློམ་ནས། དེ་ནས་རྡོ་རྗེ་ཐེག་པ་ལ་
ཞུགས་ཏེ། ས་དང་པོ་ཡན་ཆད་བགྲོད་པ་ཡོད་ཅེས་གསུང་རིགས་ཀྱི། དེ་ནས་རྡོ་རྗེ་ཐེག་པའི་
ལམ་ལ་ཞུགས་ཏེ། སྦས་པའི་ས་གཉིས་དང་། མཐར་ཕྱིན་གྱི་ས་ཕྱེད་བགྲོད་ནས་ཞེས་
སོགས། ས་བཅུ་པ་མན་ཆད་བགྲོད་མི་དགོས་པར་བཤད་པ་འདི་ལ། དགོས་པ་ལྟ་ཅི་སྨོས།
དགོངས་གཞི་ཅི་ཡང་མེད་པར་ཐལ་ཏེ། དེ་འདྲ་བ་དེས། སྔགས་ཀྱི་ཚོགས་སྦྱོར་ནས་ས་
དང་པོ་ཡན་ཆད་ཀུན་བགྲོད་དགོས་པའི་ཕྱིར་རོ། །ཁྱེད་ལ་དོན་དང་མཐུན་པའི་ལན་
མེད་དོ། ། །
འོན་ཀྱང་རང་ལུགས་ལམ་འཇུག་ལྡོག་གི་གཞུང་དོན་ཁས་བླངས་པ་དག་ལ་སྐྱོན་འདི་
དག་སྤང་དགོས་ཏེ། འོ་ན་ཕར་ཕྱིན་རང་རྐང་ལས་ས་བཅུ་པ་མན་ཆད་བགྲོད་པའི་བྱང་
སེམས་དེས། སྨིན་མཚམས་གནད་ཀྱི་མདུད་པ་ཉེར་བརྒྱད་པོ་དེ་གྲོལ་ལམ་མ་གྲོལ། གྲོལ་
ན་ཕར་ཕྱིན་རང་རྐང་གི་ལམ་ལས་རྩ་མདུད་གྲོལ་བར་སོང་བས། ཕར་ཕྱིན་རང་རྐང་གི་
ལམ་དེ་ཡང་རྡོ་རྗེའི་ལུས་ལ་གནད་དུ་བསྣུན་པའི་ལམ་ཡིན་པར་ཐལ་ལོ། །གལ་ཏེ་མ་
གྲོལ་ན། སླར་ཡང་རྩ་མདུད་དེ་དག་གྲོལ་བའི་ཕྱིར་དུ་བླ་མེད་ཀྱི་ས་བཅུ་རིམ་གྱིས་བགྲོད་
དགོས་པར་ཐལ་བའམ། ཡང་ན་ས་བཅུ་གཅིག་པ་ཐོབ་པའི་ཚེ། མདུད་པ་ཉེར་བརྒྱད་ཅིག་
ཆར་གྲོལ་བར་ཐལ་བ་གང་རུང་ལས་མ་འདས་སོ་ཞེས་བྱ་བ་ནི་སྐྱོན་གཅིག་གོ། །
ཡང་དེ་ལྟ་བུའི་བྱང་སེམས་དེས་ཕྱི་ནང་གི་ཡུལ་ཆེན་ཉེར་བཞི་བགྲོད་དམ་མ་བགྲོད།
བགྲོད་ན་གནས་དང་ཉེ་བའི་གནས་ནས། དུར་ཁྲོད་ཉེ་བའི་དུར་ཁྲོད་ཀྱི་བར་བཅུ་ཡང་
བགྲོད་ཟིན་པས། བླ་མེད་ཀྱི་ས་བཅུ་ཐོབ་ཟིན་པར་ཐལ་ལོ། །གལ་ཏེ་མི་བགྲོད་ན། སླར་
ཡང་ཕྱི་ནང་གི་ཡུལ་ཆེན་ཉེར་བཞི་བགྲོད་པའི་སྒོ་ནས་བླ་མེད་ཀྱི་ས་བཅུ་གསུམ་རིམ་གྱིས་
བགྲོད་དགོས་པར་ཐལ་བའམ། ཡང་དེས་ས་བཅུ་གཅིག་པ་ཐོབ་པའི་ཚེ་ཕྱི་ནང་གི་ཡུལ་
21 1



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ། །
ཉེར་བཞི་པོ་ཅིག་ཆར་བགྲོད་པར་ཐལ་བ་གང་རུང་ལས་མ་འདས་ཤིང་། ཐལ་བ་ཕྱི་མ་ལ་
འདོད་ན། དེས་བླ་མེད་ཀྱི་ས་བཅུ་ཡང་དེའི་ཚེ་ཅིག་ཆར་ཐོབ་པར་ཐལ་ལོ། །ཞེས་པ་ནི་སྐྱོན་
གཉིས་པའོ། །ཡང་དེ་ལྟ་བུའི་བྱང་སེམས་དེས། མས་བརྟན་གྱི་དགའ་བ་བཅུ་དྲུག་ལས།
མས་བརྟན་དགའ་བ་བཅུ་གཉིས་མན་ཆད་པོ་དེ་ཐོབ་ཟིན་ནམ་མ་ཟིན། གལ་ཏེ་ཟིན་ན།
མས་བརྟན་གྱི་དགའ་བ་རྒྱུད་ལ་སྐྱེས་པའི་ཕར་ཕྱིན་རང་རྐང་གི་འཕགས་པ་ཡོད་པར་
ཐལ་ལོ། །གལ་ཏེ་མ་ཟིན་ན། མས་བརྟན་གྱི་ཟག་མེད་དགའ་བ་དང་པོ་འཆད་བྱེད་བླ་མེད་
ས་དང་པོ་སོགས་རིམ་གྱིས་ཐོབ་དགོས་པར་ཐལ་བའམ། ཡང་ན་དེས་ས་བཅུ་གཅིག་པའི་
ཚེ་མས་བརྟན་གྱི་དགའ་བ་བཅུ་གཉིས་པོ་དེ་ཡང་ཅིག་ཆར་མངོན་དུ་བྱེད་པར་ཐལ་ལོ་ཞེས་
པ་ནི་སྐྱོན་གསུམ་པའོ། །
ཡང་ས་བཅུ་པ་མན་ཆད་ཕར་ཕྱིན་རང་རྐང་གི་བགྲོད་པའི་བྱང་སེམས་དེའི་རྟེན་ལ།
བླ་མེད་སྔགས་ལམ་དུ་འཇུག་པ་དེའི་ཚེ། དེ་དེར་ཞུགས་མ་ཐག་ཏུ་ས་བཅུ་གཅིག་པ་ཐོབ་
ཡིན་ནམ་མ་ཡིན། ཡིན་ན། དེ་བླ་མེད་ལམ་དུ་འཇུག་པའི་ཚེ། བླ་མེད་ཀྱི་སྨིན་བྱེད་དབང་ ་
ནས་བསྐུར་དགོས་སམ། ལམ་དབང་དང་འབྲས་དབང་ལྟ་བུ་ནས་ཞུགས་པས་ཆོག །ཕྱི་མ་ .
གཉིས་མི་སྲིད་དེ། བླ་མེད་ཀྱི་སྨིན་བྱེད་ཀྱི་དབང་མ་ཐོབ་པར། བླ་མེད་ཀྱི་ལམ་དབང་དང་
འབྲས་དབང་ཐོབ་པ་བརྒྱུད་པ་འདིའི་སྲོལ་ལ་མེད་པའི་ཕྱིར་རོ། །གལ་ཏེ་སྨིན་བྱེད་དབང་
ནས་འཇུག་པ་ལས་འོས་མེད་དོ་སྙམ་ན། འོ་ན་སྨིན་བྱེད་ཀྱི་དབང་དེ་ལ་སྟ་གོན་དང་དངོས་
གཞི་གཉིས་དགོས་སམ། དངོས་གཞི་ནས་ཞུགས་པས་ཆོག །དང་པོ་ལྟར་ན་སྔར་དབང་
གིས་མ་སྨིན་པའི་ལས་དང་པོ་པ། དབང་གི་སྟ་གོན་ཐོབ་མ་ཐག་ཏུ། ས་བཅུ་གཅིག་པ་ཐོབ་
པ་དེ་བརྒྱུད་པ་འདིའི་ལུགས་ལ་མི་སྲིད་དོ། །གཉིས་པ་ལྟར་ན་ཡང་དེ་ལ་དབང་གི་ཕྱི་
འཇུག་ནང་འཇུག་དགོས་སམ། དངོས་གཞི་བུམ་དབང་བཅུ་གཅིག་ནས་རིམ་པས་ཞུགས་
པས་ཆོག །དེ་དག་གང་ལྟར་ཡང་། སྔར་མ་སྨིན་པའི་ལས་དང་པོ་པས། དབང་གི་འཇུག་པ་
212



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱོད་ལེགས་བཤད་ཉི་མའི་འོད་ཟེར།
ལ་ཞུགས་མ་ཐག་པའམ། སློབ་མའི་དབང་ཐོབ་མ་ཐག་པའམ། སློབ་དཔོན་གྱི་བུམ་དབང་
ཐོབ་མ་ཐག་སོགས་སུ་ས་བཅུ་གཅིག་པ་ཐོབ་པ་ནི་མི་སྲིད་དེ། བླ་མེད་ཀྱི་ས་བཅུ་གཅིག་པ་
ཐོབ་པ་ལ་བླ་མེད་ཀྱི་དབང་བཞི་ཐོབ་དགོས་པའི་ཕྱིར་རོ། །གལ་ཏེ་དེས་དབང་བཞི་དང་ས་
བཅུ་གཅིག་པ་སོགས་ཅིག་ཆར་ཐོབ་པ་ཅི་འགལ་སྙམ་ན། དབང་བཞི་ཅིག་ཆར་ཐོབ་པ་
དང༌། དབང་འོག་མ་མ་ཐོབ་པར་གོང་མ་ཐོབ་པ་སོགས་ལུགས་མཆོག་འདི་ལ་ཁས་མི་
ལེན་ཏེ། རྡོ་རྗེ་སྙིང་འགྲེལ་ལས། རྡོ་རྗེ་སློབ་དཔོན་བློ་དང་ལྡན་པས་དབང་ལ་འཆོལ་བའི་
སྐྱོན་སྤངས་ལ་དབང་བཞི་གོ་རིམ་བཞིན་དུ་བསྐུར་བར་བྱའོ། །ཞེས་གསལ་བར་བཤད་
པའི་ཕྱིར་དང་། གཞན་དུ་ན། ས་བཅུ་གཅིག་དང་། ལམ་ལྔ་སོགས་ཀྱང་ཅིག་ཆར་བགྲོད་
པ་སྲིད་པར་ཐལ་བའི་ཕྱིར་རོ། །
གལ་ཏེ་དེས་སྔགས་ལམ་དུ་ཞུགས་མ་ཐག་ཏུ་ས་བཅུ་གཅིག་པ་ཐོབ་པར་མི་ནུས་ན།
བར་སྐབས་དེར་བླ་མེད་ཀྱི་ཚོགས་སྦྱོར་གཉིས་མངོན་དུ་བྱེད་དགོས་པར་འགྱུར་ལ། དེ་
ལྟར་ན་བླ་མེད་ཀྱི་མཐོང་ལམ་སོགས་ཀྱང་ཅིའི་ཕྱིར་མངོན་དུ་བྱེད་མི་དགོས། ཞེས་བརྒལ་
ཞིང་བརྟག་པ་ནི་སྐྱོན་བཞི་པའོ། །དེ་ལྟར་སྐྱོན་བཞི་པོ་དེ་སྤོང་བ་ངེས་པར་གནད་དུ་ཆེ་བས།
འདི་ལྟར་སྐྱོན་དང་པོ་མེད་དེ། ཕར་ཕྱིན་གཞུང་ལས་རྩ་མདུད་གྲོལ་བའི་ཐ་སྙད་མ་བཤད་
ཀྱང་། ཕར་ཕྱིན་ཐེག་པས་ས་བཅུ་མན་ཆད་བགྲོད་པ་དེ། རྡོ་རྗེའི་ལུས་ལ་རྩ་མདུད་ཉེར་
བརྒྱད་མན་ཆད་གྲོལ་དགོས་ཏེ། དེས་ས་བཅུ་ཐོབ་པའི་འགལ་རྐྱེན་གེགས་རྣམས་གསལ་
ཞིང་། ཐོབ་བྱའི་ཡོན་ཏན་ཐོབ་ཅིང་། རྟོགས་བྱའི་གནས་ལུགས་རྣམས་རྟོགས་པའི་སྒོ་ནས་
ས་བཅུ་པ་མན་ཆད་བགྲོད་པ་ཡིན་པའི་ཕྱིར་རོ། །དེས་ན་རྩ་མདུད་གྲོལ་བ་ལ་ངེས་པར་རྡོ་
རྗེའི་ལུས་ལ་གནད་དུ་བསྣུན་པའི་ལམ་དགོས་པའང་མ་ཡིན་ཏེ། ལམ་ཟབ་མོ་བླ་མའི་རྣལ་
འབྱོར་ལས་རྩ་མདུད་ཅི་རིགས་པར་གྲོལ་ཡང་སྲིད་པའི་ཕྱིར་རོ། །དེས་ན་སྐྱོན་གཉིས་པ་
དང་གསུམ་པ་ཡང་རང་གྲོལ་ཡིན་ཏེ། ས་བཅུ་པ་བགྲོད་པའི་ཕར་ཕྱིན་པ་དེས། སྤྱི་བོ་
213.



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
སོགས་ཀྱི་ཁམས་རྣམས་དབུ་མར་ཐིམ་ཟིན་པས། ཡུལ་ཉེར་བཞིའི་ཐ་སྙད་མ་བགྲོད་ཀྱང་
དེ་དག་དོན་བགྲོད་ཟིན་པས་སླར་བགྲོད་མི་དགོས་པའི་ཕྱིར་དང་། གནས་དང་ཉེ་གནས་
སོགས་ཀྱི་ཐ་སྙད་མ་ཐོབ་ཀྱང་དེ་དག་གི་དོན་ས་དང་པོ་སོགས་ཐོབ་ཟིན་པས་སླར་གནས་
སོགས་བགྲོད་མི་དགོས་པའི་ཕྱིར་དང༌། དེ་བཞིན་དུ་དེས་མས་བརྟེན་ལྷན་སྐྱེས་ཐ་སྙད་མ་
ཐོབ་ཀྱང་། ལྷན་སྐྱེས་ཀྱི་དོན་རྣམས་ཇི་ལྟ་བ་བཞིན་ཤར་བ་ཡིན་ཏེ། ས་དང་པོའི་ཚེ་གསང་
གནས་ཀྱི་འཁོར་ལོ་དྭངས་མས་བརྟན་ཞིང་། ཟག་མེད་ཀྱི་དགའ་བདེ་ཐོབ་པ་སོགས་ཀྱི་
ཕྱིར་རོ། །སྐྱོན་བཞི་པས་ཀྱང་མི་གནོད་དེ། ཁོ་བོ་ཅག་སྤྱིར་བཏང་དང་དམིགས་བསལ་དུ་
བྱ་སྟེ། དེ་ལྟ་བུའི་བྱང་སེམས་ཀྱི་རྟེན་ལ་སྔགས་ལམ་དུ་ཞུགས་པ་དེས། སྔགས་བླ་མེད་ཀྱི་
ཚོགས་སྦྱོར་གཉིས་མངོན་དུ་བྱེད་དགོས་ཀྱང༌། མཐོང་ལམ་ས་དང་པོ་ནས། སྒོམ་ལམ་ས་
བཅུ་པའི་བར་མངོན་དུ་བྱེད་མི་དགོས་པར། སྦྱོར་ལམ་གྱི་འཇུག་དེར་ས་བཅུ་གཅིག་པ་ལ་
ཞུགས་པས་ཆོག་པར་འདོད་པའི་ཕྱིར་རོ། །འོ་ན་དེས་སྔགས་བླ་མེད་ཀྱི་ཚོགས་སྦྱོར་གཉིས་
མངོན་དུ་བྱེད་དགོས་པའི་གནད་ཇི་ལྟ་བུ་སྙམ་ན། གནད་འདི་ལྟར་ཡིན་ཏེ། དེ་ལྟ་བུའི་བླ་
མེད་ལམ་དུ་ཞུགས་མ་ཐག་སྔགས་བླ་མེད་ཀྱི་ལས་དང་པོ་པ། སྔར་དབང་གིས་མ་སྨིན་པ་
ཡིན་པས། དེས་སྨིན་བྱེད་དབང་བཞི་པོ་རིམ་ཅན་དུ་ནོད་དགོས་ལ། དེས་དབང་བཞི་ཐོབ་
ནས་མཚོན་བྱ་དོན་གྱི་ཡེ་ཤེས་གཅིག་ནམ་རྒྱུད་ལ་སྐྱེས་པའི་ཚེ། ས་བཅུ་གཅིག་པ་རྒྱུད་ལ་
སྐྱེས་པ་ཡིན་ཡིན་ལ། དེ་མ་སྐྱེས་གོང་གི་དབང་བཞིའི་ལམ་རྣམས་ནི་ཚོགས་ལམ་དང་།
དབང་ལམ་དེ་དག་ལ་བརྟེན་པའི་ལྟ་བ་ངོ་བོ་ཉིད་གསུམ་སོགས་ལ་སྦྱོར་ལམ་དུ་འཇོག་
དགོས་པའི་ཕྱིར་རོ། །དེ་ལྟ་མ་ཡིན་པར། དེ་བླ་མེད་ལམ་དུ་ཞུགས་མ་ཐག་ཏུ་ས་བཅུ་
གཅིག་པ་ཐོབ་པ་ཡིན་ན། དེ་ལྟ་བུའི་རྟེན་ལ་བླ་མེད་ལམ་ཞུགས་མ་ཐག་པའི་གང་ཟག་
རྒྱུད་ཀྱི་ས་བཅུ་གཅིག་པ་ནི། ཁྱོད་བླ་མེད་ཀྱི་དབང་བཞི་ཐོབ་པའི་ཡེ་ཤེས་ཡིན་པར་ཐལ།
ཁྱོད་གསང་སྔགས་བླ་མེད་ཀྱི་མཚོན་བྱ་དོན་གྱི་ཡེ་ཤེས་ཡིན་པའི་ཕྱིར་ཏེ། ས་བཅུ་གཅིག་པ་
214



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར།
ཡིན་པའི་ཕྱིར། གོང་དེར་ཁྱབ་སྟེ། སྔགས་བླ་མེད་ཀྱི་མཐོང་ལམ་ཡིན་ན། དབང་བཞི་ཐོབ་
པའི་ལམ་ཡིན་དགོས་པའི་ཕྱིར་ཏེ། དེ་ཡིན་ན། ཁམས་འདུས་པོ་ཐ་མའི་སྐབས་ཀྱི་ཡང་
དག་སྤོང་བ་བཞི་ལ་བརྟེན་ནས་ཐོབ་དགོས། ཁམས་འདུས་པ་ཐ་མའི་སྔགས་བླ་མེད་ཀྱི་
ཡང་དག་སྤོང་བཞིའི་ལམ་ཡིན་ན། དབང་བཞི་པའི་ལམ་ཡིན་དགོས་པ་འདི་གསུང་ངག་
ལ་རྒྱུས་ཡོད་པ་རྣམས་ཀྱི་སྤྱི་ལུགས་ཡིན་པའི་ཕྱིར་རོ། །གལ་ཏེ་འདོད་ན། དེ་འདྲ་བླ་མེད་
ལམ་དུ་ཞུགས་མ་ཐག་པ་དེས། དབང་བཞི་ཅིག་ཆར་ཐོབ་བམ་རིམ་གྱིས་ཐོབ། ཅིག་ཆར་
ཐོབ་པ་ས་ལུགས་ལ་མི་སྲིད། རིམ་གྱིས་ཐོབ་ན། བླ་མེད་ལམ་དུ་འཇུག་ཁ་མའི་ས་བཅུ་པའི་
ཕ་རོལ་ཏུ་ཕྱིན་པ་དེས་ཀྱང་བླ་མེད་བུམ་དབང་སོགས་ཐོབ་ཟིན་པར་འགྱུར་བས། བླ་མེད་
སྔགས་སྡོམ་ཐོབ་ལོ་མ་བཏང་བའི་ཕར་ཕྱིན་རང་རྐང་གི་འཕགས་པ་དེ་འདྲ་ཡ་མཚན་ནོ། །
གཞན་ཡང་། ཕར་ཕྱིན་ཐེག་པས་ཚོགས་སྦྱོར་མན་ཆད་བགྲོད་པ་དེས། བླ་མེད་
ལམ་དུ་འཇུག་པའི་ཚེ་ས་དང་པོ་ནས་ཞུགས་ཆོག་པ། དེ་ལས་ས་དང་པོ་མན་ཆད་བགྲོད་པ་
དེས་བླ་མེད་ལ་འཇུག་པའི་ཚེ་ས་གཉིས་པ་ནས་ཞུགས་ཆོག་པར་འགྱུར་ལ། དེ་ལྟར་ན་སྨིན་
བྱེད་དབང་བཞི་མ་རྫོགས་པར། གྲོལ་བྱེད་མཐོང་སྒོམ་ཟག་མེད་ཀྱི་ཡེ་ཤེས་བླ་མེད་སྔགས་
ལམ་གྱིས་བསྡུས་པ་རེ་རྒྱུད་ལ་སྐྱེས་པ་ཞིག་ཁས་བླངས་པས། སྨིན་གྲོལ་གྱི་རྣམ་དབྱེ་ཐམས་
ཅད་འཆོལ་བར་འགྱུར་བས། ཧ་ཅང་ཐལ་ཆེས་སོ། །གནད་དེས་ན་ཕར་ཕྱིན་ཐེག་པས་ས་
བཅུ་མན་ཆད་བགྲོད་ནས་བླ་མེད་སྔགས་ལམ་དུ་ཞུགས་མ་ཐག་པའི་བྱང་སེམས་དེ་ཐེག་
ཆེན་འཕགས་པ་ཡིན་པའི་ཕྱིར་མོད། ཕ་རོལ་ཏུ་ཕྱིན་པའི་འཕགས་པ་དང༌། སྔགས་བླ་མེད་
ཀྱི་འཕགས་པ་གང་རུང་ནི་མ་ཡིན་ཏེ། སྔགས་ཀྱི་ཐེག་པ་ལ་གནས་པའི་ཕྱིར་དང་། བླ་མེད་
ཀྱི་འཕགས་ལམ་རྒྱུད་ལ་མ་སྐྱེས་པའི་ཕྱིར་རོ། །དེས་གཞན་ལ་ཡང་མཚོན་ནོ། །དེ་ལྟར་ས་
ཕྱེད་དང་བཅུ་གསུམ་བགྲོད་ཚུལ་བཤད་ནས། ད་ནི་འབྲས་བུ་ས་བཅུ་གསུམ་རྡོ་རྗེ་འཛིན་
པ་ཐོབ་ཚུལ་ལ་དངོས་དང་། དོགས་པ་དཔྱད་པ་གཉིས། དང་པོ་ལ། ས་བཅུ་གསུམ་ཕྱེད་
21



T
་གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
གོང་མ་དེའི་བརྒྱུད་པའི་རྒྱུ་ནི། སྤྱོད་པ་རྣམ་པ་གསུམ་དང་། ལྷན་ཅིག་བྱེད་པའི་རྐྱེན་ནི། ཉེ་
རྒྱུ་ཞེས་མིང་བཏགས་པ་འགྲོས་བཞི་ཐིམ་བྱེད་ཀྱི་འབྲས་དུས་ཀྱི་དབང་དེ་ཡིན་ལ། ཉེར་
ལེན་གྱི་རྒྱུ་ནི་འགྲོས་བཞི་ཐིམ་ཁ་མའི་རྟེན་དཀྱིལ་འཁོར་རྟེན་དང་བཅས་པ་རྣམས་ཏེ། དེ་
ལྟར་འགྲོས་བཞི་ཐིམ་པ་ལས་རང་དོན་གྱི་ཆེ་བ་སྐུ་ལྔ། གཞན་དོན་གྱི་ཆེ་བ་ལོང་བ་རྣམས་
ཀྱིས་མིག་ཐོབ་པ་ལ་སོགས་དུ་མ། བདག་གཞན་གཉིས་ཀའི་ཆེ་བ་འཁོར་ཚོམ་བུ་གཅིག་
དང་བཅས་ཏེ་འཚང་རྒྱ་བ་ཡིན་ནོ། །
དེ་ཡང་འགྲོས་བཞི་ཐིམ་ཚུལ་ནི། བུམ་དབང་རྩའི་འགྲོས་ཐིམ་སྟེ། རྩ་ཐམས་ཅད་
ཀྱི་ནུས་པ་དབུ་མར་ཐིམ། དབུ་མ་ཡང་གཙུག་ཏོར་མཆོག་ཏུ་ཐིམ་སྟེ། ཚད་སོར་བཞི་པ།
དབྱིབས་ཡི་གེ་ནཱ་ད་ཅེས་པ་གསུམ་འཁྱོག་གི་རྣམ་པ་ཅན། སྦོམ་ཕྲ་རྟ་རྔ་བརྒྱར་གཤགས་
པའི་ཆ་ཙམ་པ་སྟེ། དེའི་ཚེ་རྩ་གནས་གྱུར་སྤྲུལ་པའི་སྐུ་ཞེས་པ། རྡོ་རྗེ་འཆང་ནས་ཤཱཀྱ་ཐུབ་
པའི་སྐུའི་རྣམ་པས་འགྲོ་བའི་དོན་བྱེད་པ་དེ་འབྱུང་། གསང་དབང་རྩ་ཡི་གེའི་འགྲོས་ཐིམ་སྟེ། །
སྙིང་པོའི་ཨ་དེ་རྩ་མདུད་གང་གྲོལ་སར་ཕྱིན་པ་སྤྱི་བོའི་ཧཾ་དང་ཕྲད་པ་ལས། ཁ་དོག་ཐིམ་
པས་དཀར་པོ། དབྱིབས་ཐིམ་པས་ཨ་ཧི་མི་ཐི། སྟོབས་ཐིམ་པས་ཧཱུྃ་གི་སྟོབས་སུ་གྱུར། དེའི་
ཚེ་ཡི་གེ་གནས་གྱུར་ལོངས་སྐུ་ཞེས་བྱ་བ། ལེགས་སྦྱར་གྱི་སྐད་ནས། འགྲོ་བ་རིགས་དྲུག་
སོགས་ནས་སྐད་ཀྱིས་འགྲོ་བའི་དོན་བྱེད་པ་དེ་འབྱུང༌། ཤེར་དབང་བདུད་རྩིའི་འགྲོས་
ཐིམ་སྟེ། ཁམས་དགུའི་དྭངས་མ་ཐམས་ཅད་གཙུག་ཏོར་མཆོག་གི་དབུ་མར་ཐིམ། དེའི་ཚེ་
བདུད་རྩིའི་གནས་གྱུར་ཆོས་ཀྱི་སྐུ་ཞེས་བྱ་བ། ཤེས་བྱ་ཇི་ལྟ་བ་དང་ཇི་སྙེད་པ་ཐམས་ཅད་
གསལ་ལེར་མཁྱེན་པས་འགྲོ་བའི་དོན་བྱེད་པ་དེ་འབྱུང་། དབང་བཞི་པ་རླུང་གི་འགྲོས་
ཐིམ་སྟེ། ལས་རླུང་ཐམས་ཅད་གྲོང་སྟོང་སྟེ། ཡེ་ཤེས་ཀྱི་རླུང་འབའ་ཞིག་ཏུ་འགྱུར། དེའི་ཚེ་
རླུང་གནས་གྱུར་ངོ་བོ་ཉིད་སྐུ་ཞེས་བྱ་བ། སྐྱེ་འགག་འགྲོ་འོང་སོགས་དང་བྲལ་བའི་དྲི་བྲལ་
དབྱིངས་མངོན་སུམ་དུ་གཟིགས་ཏེ་འགྲོ་བའི་དོན་བྱེད་པ་དེ་འབྱུང་། དེ་ལྟར་རྟེན་གནས་
216



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱོད་ལེགས་བཤད་ཉི་མའི་འོད་ཟེར།
གྱུར་སྐུ་བཞི་དང་མཉམ་དུ། བརྟེན་པ་ཀུན་གཞི་གནས་གྱུར་ཏེ། ཤིན་ཏུ་རྣམ་དག་ངོ་བོ་ཉིད་
ཀྱི་སྐུ་ཞེས་བྱ་བ། དབྱིངས་དང་ཡེ་ཤེས་ཟུང་དུ་ཆུད་པའི་ཟུང་འཇུག་བདེ་བ་ཆེན་པོའི་སྐུ་
ཐོབ་སྟེ། འཁོར་བ་མ་སྟོངས་ཀྱི་བར་ལ་འགྲོ་དོན་རྒྱུན་མི་འཆད་པ་དེ་འབྱུང་། དེ་ལྟར་
བདག་ཉིད་ཀྱི་སྐུ་ལྔ་མཉེས་པའི་ཚེ། སྒྲུབ་པ་པོ་རང་ཉིད། རྒྱུད་དག་པའི་ཕྱག་རྒྱ་གཅིག ། །
གསོལ་བ་འདེབས་པའི་བླ་མ་གཅིག །མོས་པ་ཐོབ་པའི་སློབ་མ་གཅིག །བར་ཆད་སེལ་བའི་
མཁའ་འགྲོ་གཅིག་སྟེ། འཁོར་ཚོམ་བུ་གཅིག་དང་བཅས་པ་དུས་མཉམ་དུ་གྲོལ་བ་ནི། བླ་
མེད་རྡོ་རྗེ་ཐེག་པ་འདིའི་རྟེན་འབྲེལ་གྱི་ཆེ་བ་སྟེ། ཕྱི་ནང་གི་རྟེན་འབྲེལ་གཟིགས་པའི་རྒྱུད་
པ་བར་མ་ཆད་པའི་སྙན་བརྒྱུད་ལས་དེ་ལྟར་གསལ་བས་སོ། །
གཉིས་པ་དོགས་དཔྱོད་ལ། སྔ་རབས་མཁས་པའི་གསུང་སྒྲོས་བསྐྱར་བ། རྗེ་བཙུན་
གོང་མས་ཇི་ལྟར་བཤད་ཚུལ། སྙིང་པོའི་དོན་ངོས་བཟུང་བའོ། །དང་པོ་ལ། སྔོན་གྱི་པཎ་ ་
ཆེན་ནཱ་རོ་མེ་ཏྲི་གཉིས་ལས་མངའ་བདག་མེ་ཏྲི་པ་ནི། ཕར་ཕྱིན་ཐེག་པ་དེ། སྔགས་ལ་
འཇུག་པའི་ཐེམ་སྐས་ལྟ་བུ་ཡིན་གྱི། སྔགས་ལ་མ་ལྟོས་པར་འཚང་རྒྱ་བ་མེད་ལ། གནས་
དེས་ན། ཕར་ཕྱིན་ཐེག་པས་སྔགས་ལ་འཇུག་པའི་ཕྱི་མཐའ་ཚོགས་ལམ་ཆེན་པོ་ནས་ཡིན་ཏེ།
དེར་མཆོག་གི་སྤྲུལ་སྐུ་ལས་ཆོས་ཉན་དུ་ཡོད་པས། དེ་ནས་ངེས་པར་སྔགས་ལམ་ལ་འཇུག་
པ་ཡིན་ལ། ཐེག་ཆེན་སྦྱོར་ལམ་མན་ཆད་ནི་སྔགས་ཀྱི་ཐེག་པས་བགྲོད་དགོས་སོ་ཞེས་
འཆད་ཅིང་། དེ་དང་མཐུན་པར་ཕྱིས་ཀྱི་མཁས་པ་བོ་དོང་ཕྱོགས་ལས་རྣམ་རྒྱལ་དང་།
དཔལ་ལྡན་ས་སྐྱ་པའི་ཕྱོགས་གཅིག་ཀྱང་འདི་བཞིན་བཞེད་པར་སྣང་ངོ༌། །
ཡང་རྗེ་བཙུན་ནཱ་རོ་ཏ་པ་ནི། རྒྱུ་འབྲས་ཀྱི་ཐེག་པ་གཉིས་པོ་མྱུར་བུལ་གྱི་ཁྱད་ཙམ་
མ་གཏོགས་མཐར་འཚང་རྒྱ་བ་ལ་ཁྱད་པར་མེད་པས། ཕར་ཕྱིན་ཐེག་པའི་རྒྱུད་སྡེ་འོག་
མའམ། བསྐྱེད་རྫོགས་ཀྱི་ལམ་གང་ལ་བྱིན་ཀྱང་། ས་དང་པོ་ནས། སངས་རྒྱས་པའི་བར་
ན་ཕན་ཚུན་དེ་དག་སྤང་རྟོགས་ལ་ཁྱད་པར་གཏན་ནས་མེད་པས། མདོ་ལམ་ནས་སངས་
217



གངས་ཅན་རིག་བཅུད་ལས།
མང་ཐོས་ཀླུ་སྒྲུབ་རྒྱ་མཆོའི་གསུང་འབུམ་པོད་བདུན་པ།
རྒྱས་པ་དང༌། སྔགས་ལམ་ནས་སངས་རྒྱས་པ་གཉིས་ལ་སྤང་རྟོགས་ལ་ཁྱད་པར་གཏན་
ནས་མེད་དེ། སངས་རྒྱས་ཐམས་ཅད་དགོངས་པ་གཅིག་པའི་ཕྱིར། ཞེས་བཞེད་ལ། པཎ་
ཆེན་དེ་དག་གི་སྲོལ་འཛིན་སྤྲུལ་སྐུ་པདྨ་དཀར་པོའི་གསུང་ལས། སའི་རྣམ་གཞིག་བཅུ་
གཉིས་བཅུ་དྲུག་བཅུ་གསུམ་སོགས་ཐམས་ཅད་ཚད་མར་མཛད་ནས། རྟེན་འབྲེལ་བཅུ་
གཉིས་དག་པ་ས་བཅུ་གཉིས་སུ་ཕྱེ་བའི། དང་པོ་བཅུ་གཅིག་སློབ་ལམ། བཅུ་གཉིས་པ་
སངས་རྒྱས་ཀྱི་ས་དང༌། ལྷན་ཅིག་སྐྱེས་པའི་དགའ་བ་བཅུ་དྲུག་ལས་ཕྱེ་བའི་དང་པོ་བཅོ་ལྔ་
སློབ་པའི་ས་དང༌། བཅུ་དྲུག་པ་མི་སློབ་པའི་ས་དང་། བརྟག་གཉིས་ལས་བཤད་པའི་བཅུ་
གཉིས་སློབ་པ་དང་། བཅུ་གསུམ་པ་མི་སློབ་པའི་སར་འཇོག་ཅེས་དང་། ཡང་ས་ལུགས་ལ་
སྐྱོན་བརྗོད་གནང་བའི་ཚེ། ཁ་ཅིག །མདོ་ལམ་དུ་ས་བཅུ་ཚུན་བགྲོད་ནས། དེ་ནས་སྔགས་
ལམ་དུ་ཞུགས་ཏེ་ས་བཅུ་གཅིག་པ་དང་། བཅུ་གཉིས་པ་དང་། བཅུ་གསུམ་པ་རྣམས་རིམ་
གྱིས་ཐོབ་པར་འདོད་ཅིང༌། བཅུ་གསུམ་པ་དེའི་ཕྱེད་འོག་མ་སློབ་པ་དང་། གོང་མ་མི་སློབ་
པའི་སར་འདོད་དོ། །ཅེས་ཕྱོགས་སྔ་ལངས་ནས། ས་བཅུ་བགྲོད་པ་དེའི་ཚེ། རྩ་མདུད་མ་
གྲོལ་ན་ནི། ནང་རྩ་གནས་ཀྱི་རྟེན་འབྲེལ་ངོ་མཚར་ཅན་གྱི་ས་དང་མ་མཐུན་པས་འཕགས་
པ་བཏགས་པ་བར་ཁས་ལེན་དགོས། གྲོལ་ན་ནི་མདོ་ལམ་གྱིས་ཀྱང་སྔགས་ཀྱི་སྤང་རྟོགས་
རྫོགས་པར་སོང་ངོ༌། །གང་ཟག་དེ་ལ་སྨིན་བྱེད་ཀྱི་དབང་བསྐུར་མི་དགོས་ཏེ། སྨིན་བྱེད་
ཡིན་ན་ནི་རྒྱུ་དབང་ཡིན། དེ་ལ་ལམ་དང་འབྲས་བུའི་དབང་ཙམ་གྱིས་ཆོག་པར་བཤད་
པས་སོ། །དེ་དབང་མ་བསྐུར་བར་ཐོབ་པ་མ་ཡིན་ན། དབང་མ་ཐོབ་པར་སྔགས་ཀྱི་
འཕགས་པའི་སྤངས་རྟོགས་རྙེད་པར་འདོད་ན་ནི་རང་གཞུང་དང་འགལ་ལོ། །ཞེས་སོགས་
སྐྱོན་འཕེན་པར་མཛད་དོ། །
ཡང་རྗེ་བཙུན་རེད་མདའ་བས། ས་བཅུ་གསུམ་བཤད་ཀྱང་། དོན་ལ་བཅུ་གཅིག་
ལས་མེད་དེ། ས་བཅུ་གསུམ་པའི་རྣལ་གྲོལ་ལམ་དང་། ཁྱད་པར་ལམ་ལ། ས་བཅུ་གཅིག་
ཟླ



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱོད་ལེགས་བཤད་ཉི་མའི་འོད་ཟེར།
པ་དཔེ་མེད་དང༌། བཅུ་གཉིས་པ་ཡེ་ཤེས་ལྡན་དུ་བྱས་ནས་བཅུ་གཅིག་ཀུན་དུ་འོད་ཀྱི་ས་ལ།
བཅུ་གསུམ་རྡོ་རྗེ་འཛིན་པའི་ས་ཞེས་བཞག་པ་ཡིན་པའི་ཕྱིར་རོ། །ཞེས་འཆད་དོ། །
ཡང་དཔལ་ཤཱཀྱ་མཆོག་ལྡན། སྔགས་ནས་བཤད་པའི་ས་བཅུ་གསུམ་པ་དང༌། མདོ་
ནས་བཤད་པའི་བཅུ་གཅིག་ཀུན་ཏུ་འོད་ཀྱི་ས་གཉིས་གནད་གཅིག་པས་དེ་གཉིས་ཐོབ་
པས་སྔགས་ལམ་ལ་ལྟོས་དགོས་ཀྱི། ཕར་ཕྱིན་ཐེག་པས་ཐོབ་ནུས་པ་མ་ཡིན་ནོ་ཞེས་
འཆད། ཀུན་མཁྱེན་གོ་རམས་པས། མདོ་སྔགས་གཉིས་སངས་རྒྱས་ཀྱི་མཚན་གཞི་ལ་མི་
མཐུན་ཏེ། ཕར་ཕྱིན་པས་བཅུ་གཅིག་ཀུན་ཏུ་འོད་ཀྱི་ས་ལ་གནས་པ་དེ་སངས་རྒྱས་སུ་
འདོད་ལ། སྔགས་བླ་མེད་པས་བཅུ་གསུམ་རྡོ་རྗེ་འཛིན་པའི་ས་ལ་གནས་པ་སྟེ་རེ་རེ་འདོད་
པོས་སོ། །དེས་ན་ཕར་ཕྱིན་ཐེག་པ་ནས་བཤད་པའི་བཅུ་གཅིག་ཀུན་ཏུ་འོད་དང་། བླ་མེད་
ནས་བཤད་པའི་བཅུ་གཅིག་པ་དཔེ་མེད་ཀྱི་ས་གཉིས་གནད་གཅིག་ཅིང་། ས་བཅུ་གཅིག་
པ་ཡན་ཆད་སྔགས་ལམ་ཁོ་ནས་བགྲོད་དགོས་ཀྱི། ཕར་ཕྱིན་ཐེག་པས་བགྲོད་པར་མི་
ནུས་སོ། །དེ་གཉིས་སངས་རྒྱས་ཀྱི་མཚན་ཉིད་ལ་ནི་མཐུན་པ་ཡིན་ཏེ། སྤངས་རྟོགས་
མཐར་ཐུག་བརྙེས་པ་ཞིག་ལ་སངས་རྒྱས་སུ་འཇོག་པར་མཐུན་པའི་ཕྱིར་རོ། །
དེས་ན་ཕར་ཕྱིན་ཐེག་པ་ནས་བཤད་པའི་སྟོན་པ་ཐུབ་དབང་དེས། ས་བཅུ་གསུམ་
པོ་ཐོབ་ཀྱང་། ཕར་ཕྱིན་ཐེག་པ་ལས་དེ་ལྟར་ནི་མ་བཤད་དེ། ས་བཅུ་གཅིག་པ་ལ་སངས་
རྒྱས་སུ་འཇོག་པའི་སྐབས་ཡིན་པའི་ཕྱིར་རོ། །ཞེས་བཞེད་དོ། །ཡང་མཁས་པའི་དབང་པོ་
སྒྲ་པ་ཤེར་རིན་པའི་གསུང་ལས། འཁོར་བ་ལ་ཕྲ་རིགས་གསུམ་ཡོད་པའི་རགས་པ་ནི།
ལས་ཉོན་མཚན་ཉིད་པས་སྐྱེ་འཆི་བྱེད་པ་འདི་དག་སྟེ། འདིའི་རྩ་བ་ནི་ཟག་བཅས་ཀྱི་ལས་
ཉོན། འཁོར་བ་ཕྲ་བ་ནི། ཟག་མེད་ཡིད་ལུས་ལ་བརྟེན་པའི་དགྲ་བཅོམ་པ་སོགས་ཏེ། འདིའི་
རྩ་བ་ནི། མ་རིག་པའི་བག་ཆགས་ཀྱི་སའོ། །འཁོར་བ་ཤིན་ཏུ་ཕྲ་བ་ནི། ཕར་ཕྱིན་རང་གི་
སངས་འཕགས་ཏེ། འདིའི་རྩ་བ་འཕོ་བའི་བག་ཆགས་ཕྲ་མོའོ། །དེས་ན་ཕར་ཕྱིན་པའི་
21Q



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
སངས་འཕགས་དེ་ཡང་། བླ་མེད་ལམ་ལ་འཇུག་པའི་ཚེ། ཚོགས་ལམ་ནས་རིམ་བཞིན་
ལམ་ལྔ་སོགས་མཐར་ཆགས་སུ་བགྲོད་དགོས་སོ་ཞེས་འཆད་པར་མཛད་དོ། ། །
དེ་ལྟར་བཞེད་སྲོལ་མང་དག་སྣང་བའི། དང་པོ་ཕར་ཕྱིན་ཐེག་པས་ས་དང་པོ་ཙམ་
བགྲོད་མི་ནུས་ཞེས་འཆད་པ་དག་ལ་འདི་སྐད་ཅེས། བསྟན་པའི་བདག་པོ་ཐུབ་དབང་ཉིད་
ཀྱིས་རྒྱུའི་ཐེག་པའི་ཆོས་འཁོར་བསྐོར་བ་ལ་དགོས་པ་ཅུང་ཟད་ཀྱང་མེད་པར་ཐལ། དེ་
བསྐོར་བ་ལས། དེའི་ཆེད་དུ་བྱ་བའི་གདུལ་བྱས་བདེན་པ་མཐོང་བ་མེད་པའི་ཕྱིར། རྟགས་
དངོས། མ་ཁྱབ་ན། འོ་ན་སྟོན་པས་ཐེག་ཆེན་དང་ཐུན་མོང་བ་བདེན་བཞིའི་ཆོས་འཁོར་
བསྐོར་བ་ལས། དེའི་གདུལ་བྱས་བདེན་པ་མཐོང་བ་མི་སྲིད་པར་ཐལ་ལོ། །འདོད་ན།
སྟོན་པས་སྔགས་ཀྱི་འཁོར་ལོ་བསྐོར་བ་ལས། ཐེག་ཆེན་གང་ཟག་གི་བདེན་པ་མཐོང་བ་
ཡོད་པར་ཐལ། ཐེག་ཆེན་འཕགས་པ་གཅིག་ཡོད་ཐེག་ཆེན་གྱི་ཆོས་འཁོར་བསྐོར་བ་ལས།
ཐེག་ཆེན་གྱི་གང་ཟག་གིས་བདེན་པ་མཐོང་བ་མེད་པའི་ཕྱིར། འདོད་ན། སྔགས་ལམ་ལ་
བརྟེན་ནས་ཉན་ཐོས་འཕགས་པ་ཐོབ་པ་སྲིད་པར་ཐལ་ལོ། །དང་པོ་སྐབས་འདིར། ཐེག་
ཆེན་འཕགས་པ་ཁས་མི་ལེན་གསུང་ན་གཞན་དུ་དཔྱད་དོ། །ཡང་སྟོན་པས་བྱ་རྒོད་ཕུང་
པོར་ཤེར་ཕྱིན་གྱི་ཆོས་འཁོར་བསྐོར་བ་ལས་བདེན་པ་མཐོང་བའི་གང་ཟག་ཡོད་པར་ཐལ།
སྟོན་པས་ཝ་ར་ན་སིར་བཀའ་དང་པོ་བདེན་བཞིའི་ཆོས་འཁོར་བསྐོར་བ་ལས་འཁོར་ལྔ་སྡེ་
བཟང་པོས་བདེན་པ་མཐོང་བར་བཤད་པའི་རྫུན་གསུང་བ་མ་ཡིན་པའི་ཕྱིར་རོ། །མདོར་
ན་འཁོར་ལྔ་སྡེ་བཟང་པོ་ཆོས་འཁོར་གང་ལ་བརྟེན་ནས་བདེན་པ་མཐོང་གསལ་པོར་སྨོས་
ཤིག །ཡང་དོན་འདི་ལུང་གིས་ཀྱང་གྲུབ་སྟེ། འགྲེལ་ཆེན་དྲི་མེད་འོད་ལས། བྱང་ཆུབ་
སེམས་དཔའ་ཆོས་འཕགས་དེ་ཕ་རོལ་ཏུ་ཕྱིན་པའི་འཕགས་པར་བཤད་པའི་ཕྱིར་དང་།
ཤེས་རབ་ཀྱི་ཆགས་པ་དང་བྲལ་བ་ལས་ས་བཅུ་གཅིག་ཐོབ་ཚུལ་དང་། ཤེས་རབ་ཀྱི་
ཆགས་པ་དང་བཅས་པ་ལས་ས་བཅུ་གཉིས་ཐོབ་ཚུལ་བཤད་པ་ལས་རྟོགས་ནུས་པའི་
2



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར།
ཕྱིར་རོ། །དེ་ལྟར་ཡང་འགྲེལ་ཆེན་དེ་ལས། བཅོམ་ལྡན་འདས་ཀྱི་གསུང་འདིའི་ཕྱིར་ཐེར་
པ་དོན་དུ་གཉེར་བ་རྣམས་ཀྱིས་མཆོག་ཏུ་མི་འགྱུར་བའི་ཕྱག་རྒྱ་ཆེན་པོའི་ཡེ་ཤེས་བསྒོམ་
པར་བྱའོ། །
གལ་ཏེ་མི་འཕོ་བའི་ཚུལ་ཁྲིམས་མེད་པར་མངོན་པར་ཤེས་པ་ལྔར་མི་འགྱུར་བ་མ་
ཡིན་ནམ། དེའི་ཚེ་ཆོས་འཕགས་ལ་སོགས་པའི་བྱང་ཆུབ་སེམས་དཔའི་རྣམས་དང་། བ་
ཤིཥྛ་ལ་སོགས་པ་དྲང་སྲོང་རྣམས་ལ་ཇི་ལྟར་ན་མངོན་པར་ཤེས་པ་ལྔར་འགྱུར། ཞེས།
ཁམས་འཕོ་མེད་ཀྱི་བདེ་ཆེན་ཡེ་ཤེས་མངོན་དུ་འགྱུར་བ་ལ། ཟག་མེད་ཀྱི་ལམ་ཐོབ་པ་མི་
སྲིད་ན། ཆོས་འཕགས་སོགས་ཕ་རོལ་ཏུ་ཕྱིན་པའི་བྱང་ཆུབ་སེམས་དཔའ་རྣམས་དང་། བ་
ཤིཥྛ་ལ་སོགས་པའི་ཕྱི་རོལ་པའི་དྲང་སྲོང་རྣམས་ལའང་དེ་མེད་པར་ཐལ་ལོ། །ཞེས་དོགས་
པ་བཀོད་ནས། དེའི་ལན་དུ། བྱང་ཆུབ་ཀྱི་སེམས་འདི་ལ་བཅིང་བ་གཉིས་ཏེ་ཤེས་རབ་ཀྱི་
ཆགས་པ་བྲལ་བས་དང་། ཤེས་རབ་ཀྱི་ཆགས་པས་སོ། །དེ་ལྟར་བརྗོད་པའི་རིམ་པ་འདིས།
ས་བརྒྱད་ཀྱི་དབང་ཕྱུག་ལ་སོགས་པའི་ལྷ་རྣམས་དང་། བྱང་ཆུབ་སེམས་དཔའ་རྣམས་ལ་
ཡང་མངོན་པར་ཤེས་པ་ལྔ་རིག་པར་བྱའོ། །
བ་ཤིཥྛ་ལ་སོགས་པའི་དྲང་སྲོང་རྣམས་ལ་མངོན་པར་ཤེས་པ་ལྔ་མེད་དེ། ཞེས་
སོགས་བཤད་པས་སོ། །ལུགས་གཉིས་པ་སྤྲུལ་སྐུ་པདྨ་དཀར་པོས་ས་བཅུ་གཉིས་དང་བཅུ་
གསུམ་སོགས་ཐམས་ཅད་ཚད་མར་ཞལ་གྱིས་བཞེས་པ་ལ་དཔྱད་པར་བྱ་སྟེ། དུས་འཁོར་
ནས་བཤད་པའི་ས་བཅུ་གཉིས་པ་ཐོབ་མ་ཐག་པའི་གང་ཟག་ཆོས་ཅན། ཁྱོད་ཀྱེ་རྡོར་ནས་
བཤད་པའི་ས་བཅུ་གསུམ་པ་ཐོབ་པའི་གང་ཟག་ཡིན་པར་ཐལ། ཁྱོད་སངས་རྒྱས་མ་ཐག་
པའི་གང་ཟག་ཡིན་པའི་ཕྱིར། འདོད་ན། ཁྱོད་ས་བཅུ་གཉིས་པ་ཐོབ་ཟིན་ཐོབ་པའི་གང་
ཟག་ཡིན་པར་ཐལ། འདོད་པའི་ཕྱིར། འདོད་ན་མ་ཡིན་པར་ཐལ། ས་བཅུ་གཉིས་པ་ཐོབ་
མ་ཐག་པའི་གང་ཟག་ཡིན་པའི་ཕྱིར་ཏེ། ཆོས་ཅན་དེའི་ཕྱིར། གལ་ཏེ་ཀྱེ་རྡོར་ནས་བཤད་
221



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
པའི་ས་བཅུ་གསུམ་པ་ཐོབ་པའི་གང་ཟག་ཡིན་པར་ཐལ་བ་ལ་མ་ཁྱབ་ན། དེ་ཆོས་ཅན།
ཁྱེད་དེ་ཐོབ་ངེས་ཀྱི་གང་ཟག་ཡིན་པར་ཐལ། ཁྱོད་དེ་ཐོབ་པའི་གང་ཟག་དང་། ཁྱོད་དེ་ཐོབ་
ངེས་ཀྱི་གང་ཟག་གང་རུང་ཡིན། དང་པོ་མ་ཡིན་པའི་ཕྱིར། འདོད་ན། ཁྱོད་ཀྱེ་རྡོར་ནས་
བཤད་པའི་སངས་རྒྱ་ངེས་ཀྱི་གང་ཟག་ཡིན་པར་ཐལ་ལོ། །འདོད་ན། ཁྱོད་སངས་རྒྱ་ངེས་
ཀྱི་གང་ཟག་ཡིན་པར་ཐལ་ལོ། །
ཡང་ཀྱེ་རྡོར་ནས་བཤད་པའི་ས་བཅུ་གསུམ་པ་ཐོབ་མ་ཐག་པའི་སངས་རྒྱས་ཆོས་
ཅན། ཁྱོད་ས་བཅུ་དྲུག་པ་ཐོབ་པའི་གང་ཟག་ཡིན་པར་ཐལ། ཁྱོད་དེ་ཐོབ་པའི་གང་ཟག་དེ།
ཐོབ་ངེས་ཀྱི་གང་ཟག་གང་རུང་ཡིན། ཕྱི་མ་ཡིན་པའི་ཕྱིར། འདོད་ན། ཁྱོད་ས་བཅོ་ལྔ་པ་
ཐོབ་པའི་གང་ཟག་ཡིན་པར་ཐལ་ལོ། །འདོད་ན། ཁྱོད་ས་བཅུ་དྲུག་པ་དང་། བཅོ་ལྔ་པ་
དང་། ས་བཅུ་གཉིས་པ་གསུམ་ཅིག་ཆར་ཐོབ་པའི་གང་ཟག་ཡིན་པར་ཐལ། ཁྱོད་དེ་
གསུམ་ཐོབ་པའི་གང་ཟག་ཡིན་པ་གང་ཞིག །ཁྱོད་དེ་གསུམ་རིམ་ཅན་ཐོབ་པའི་གང་ཟག་
མ་ཡིན་པའི་ཕྱིར། འདོད་ན། ཁྱོད་སློབ་ལམ་དུ་གྱུར་པའི་ས་བཅོ་ལྔ་པ། མི་སློབ་ལམ་དུ་གྱུར་
པའི་ས་བཅུ་དྲུག་པ་གཉིས་ཅིག་ཆར་ཐོབ་པའི་གང་ཟག་ཡིན་པར་ཐལ། འདོད་པ་གང་
ཞིག །ས་བཅོ་ལྔ་པ་སློབ་ལམ་དང་། ས་བཅུ་དྲུག་པ་དེ་མི་སློབ་ཡིན་པར་ཁྱེད་རང་འདོད་
པའི་ཕྱིར་རོ། །འདོད་ན། ཁྱོད་སློབ་པ་ཡིན་པར་ཐལ། ཁྱོད་སློབ་ལམ་དུ་གྱུར་པའི་ས་བཅོ་
ལྔ་པ་ཐོབ་པའི་གང་ཟག་ཡིན་པའི་ཕྱིར། འདོད་མི་ནུས་ཏེ། ཁྱོད་སངས་འཕགས་ཡིན་པའི་
ཕྱིར་རོ། །འདོར་ན། ས་བཅུ་དྲུག་དང་། བཅུ་གསུམ་དང་། བཅུ་གཉིས་སུ་བཤད་པ་དེ་དག་
ལ་སྤངས་རྟོགས་རིམ་ཅན་ཇེ་མཐོར་སོང་ནས། རང་རང་གི་མཐར་ཐུག་དེར་སློབ་པ་རེ་
ཁས་ལེན་ནམ་མི་ལེན། མི་ལེན་ན། ས་བཅུ་དྲུག་ཏུ་བཞག་པ་ལ་དགོས་པ་མེད་དེ། ས་བཅོ་
ལྔ་པ་མན་ཆད་ལ་སྤངས་རྟོགས་རིམ་ཅན་མེད་ཅིང་། རྟོགས་པ་གོང་འཕེལ་དུ་འགྲོ་རྒྱུ་མི་
འདུག་པའི་ཕྱིར། གལ་ཏེ་ཁས་ལེན་ན། དུས་འཁོར་ནས་བཤད་པའི་ས་བཅུ་གཉིས་པ་ལ་
22



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར།
གནས་པའི་སངས་རྒྱས་དེས། ཀྱེ་རྡོར་ནས་བཤད་པའི་ས་བཅུ་གསུམ་པ་ཐོབ་པའི་གེགས་
སུ་གྱུར་པའི་སྤང་བྱ་དང་། ས་བཅུ་གསུམ་པ་དང་། བཅོ་ལྔ་པ་དང༌། བཅུ་དྲུག་པ་རྣམས་
ཐོབ་པའི་གེགས་སུ་གྱུར་པའི་སྤང་བྱ་རྣམས་སྤངས་སམ་མ་སྤངས། མ་སྤངས་ན་སྤངས་
རྟོགས་ཡོངས་སུ་མ་རྫོགས་པའི། མཐར་ཐུག་གི་སངས་རྒྱས་དེ་འདྲ་ཡ་མཚན་ཞིང་།
སྤངས་ན། དེས་ཀྱང་ས་དེ་རྣམས་ཅིག་ཆར་དུ་ཐོབ་པར་ཐལ་བ་བཟློག་ཏུ་མེད་པས། སློབ་
ལམ་དང་མི་སློབ་ལམ་གྱི་ས་གཉིས་རྒྱུད་གཅིག་ལ་ཅིག་ཆར་འཇོག་པ་མཁས་པའི་བདེ་
བའི་དགའ་སྟོན་ཆེན་པོ་མ་ལེགས་སམ།
ཡང་ན་ཀྱེ་རྡོར་ནས་བཤད་པའི་ས་བཅུ་གསུམ་པའི་ཡེ་ཤེས་སྐད་ཅིག་མ་ཐ་མ་ལ་
གནས་པའི་གང་ཟག་དེ། ཡུལ་ཆེན་སུམ་ཅུ་རྩ་གཉིས་བགྲོད་ཟིན། རྩ་དབུ་མའི་མདུད་པ་སོ་
གཉིས་གྲོལ་ཟིན་ཡང་། སློབ་ལམ་ཙམ་དུ་བཞག་ནས། དུས་འཁོར་ནས་བཤད་པའི་ས་
བཅུ་གཉིས་པའི་ཡེ་ཤེས་སྐད་ཅིག་མ་དང་པོ་ལ་གནས་པ་དེ་ཡང་སངས་རྒྱས་ཀྱི་ས་མཚན་
ཉིད་པར་འཇོག་པ་ལ་གནད་ཅི་ཞིག་ཡོད། གལ་ཏེ་ཀྱེ་རྡོར་ལུགས་ལ། དེའི་གོང་དུ་ཡང་སྦས་
པའི་ཡུལ་ལྟ་བགྲོད་དགོས་པའི་རྒྱུ་མཚན་གྱིས་ཡིན་ནོ་སྙམ་ན། གནད་དེ་ཉིད་ཀྱི་དུས་འཁོར་
ས་བཅུ་གཉིས་པ་ལ་གནས་པ་དེ་ཡང་། སངས་རྒྱས་མཚན་ཉིད་པ་མ་ཡིན་པ་གོར་མ་ཆག་སྟེ།
ཡུལ་ཆེན་སོ་བདུན་མ་བགྲོད་པས་སྤོངས་རྟོགས་མཐར་མ་ཕྱིན་པའི་ཕྱིར་རོ། །གལ་ཏེ་འདི་
སྙམ་དུ། དུས་འཁོར་ས་བཅུ་གཉིས་པ་ལ་གནས་པའི་སངས་རྒྱས་དེས། བརྟག་གཉིས་ནས་
བཤད་པའི་ས་བཅུ་གསུམ་པ་དང་། ལྷན་སྐྱེས་ས་བཅུ་དྲུག་པ་རྣམས་ཐོབ་པས་སྤངས་
རྟོགས་ཡོངས་སུ་རྫོགས་སོ་སྙམ་ན། འོ་ན་དེས་བརྟག་གཉིས་ནས་བཤད་པའི་ས་བཅུ་
གཉིས་པ་ཐོབ་པར་ཐལ། དེ་ནས་བཤད་པའི་ས་བཅུ་གསུམ་པ་ཐོབ་པའི་ཕྱིར། ཁྱབ་པ་འདི་
ཁོ་བོས་མཁས་པའི་མདུན་སར་བཅས་ཤིང་། འདོད་ན། དེས་དེ་དུས་ནམ་ཞིག་ཚེ་སྐབས་
གང་དུ་ཐོབ་བྲིས་ནས། བརྟག་གཉིས་སློབ་ལམ་ས་བཅུ་གཉིས་པ་དང༌། དུས་འཁོར་མི་
ང་
ཐོ
323



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
སློབ་ལམ་ས་བཅུ་གཉིས་པ་གཉིས་ཅིག་ཆར་ཐོབ་ཅེས་སྨྲ་དགོས་འབྱུང་བས། མཁས་པའི་
རྣམ་འགྱུར་དུ་ཨེ་འགྲོ་ན། དགོངས་ཤིག །ཡང་ས་ལུགས་ལ་སྐྱོན་འཛིན་པའི་ཚེ། ཕར་ཕྱིན་
ལམ་གྱིས་ས་བཅུ་པ་མན་ཆད་བགྲོད་པ་དེས་རྩ་མདུད་མ་གྲོལ་ན། ནང་རྩ་གནས་ཀྱི་རྟེན་
འབྲེལ་ཟབ་མོ་མ་མཐོང་བའི་ཕྱིར། འཕགས་པ་བཏགས་པ་བ་ཡིན། གྲོལ་ན་ནི་མདོ་ལམ་
ནས་ཕྱིན་ཀྱང་སྔགས་ཀྱི་སྤངས་རྟོགས་རྫོགས་པར་སོང་ངོ་ཞེས་དང་།
དེས་ན་གང་ཟག་དེ་ནི་དབང་མ་བསྐུར་ཡང་ཐོབ་པ་ཡིན་ཞེས་སོགས་བཤད་སྣང་བ་ནི་
， དཔྱད་མི་བཟོད་དེ། མདོ་རང་རྐང་ནས་ས་བཅུ་པ་མན་ཆད་བགྲོད་པའི་གང་ཟག་ཆོས་ཅན།
ཁྱོད་མདོ་རང་རྐང་ལས་ས་བཅུ་བགྲོད་པའི་གང་ཟག་མ་ཡིན་པར་ཐལ། ཁྱོད་སྔགས་ལམ་
ལ་བརྟེན་ནས་ས་བཅུ་བགྲོད་པའི་གང་ཟག་ཡིན་པའི་ཕྱིར་ཏེ། ཁྱོད་སྔགས་ལམ་དུ་གྱུར་པའི་
ས་བཅུ་བགྲོད་པའི་གང་ཟག་ཡིན་པའི་ཕྱིར་ཏེ། ཁྱོད་ས་བཅུ་བགྲོད་པའི་གང་ཟག་ཡིན་པ་
གང་ཞིག །ཁྱོད་ཀྱིས་ཐོབ་པའི་ས་དང་པོ་སོགས་བཅུ་ཆར་སྔགས་ལམ་ཡིན་པའི་ཕྱིར་ཏེ།
དེ་རྣམས་སྔགས་ཀྱི་དབང་མ་བསྐུར་ཡང་ཐོབ་པའི་ལམ་ཡིན་པའི་ཕྱིར། རྟགས་དངོས།
གལ་ཏེ་མདོ་ལམ་ནས་ས་དང་པོ་སོགས་ཐོབ་པ་ཡོད་པར་ཁས་བླངས་ཀྱི། མདོ་རང་རྐང་
ནས་དེ་ཐོབ་པར་ཁས་མ་བླངས་སོ་སྙམ་ན། འོ་ན་མདོ་ལམ་ནས་ས་བཅུ་བགྲོད་པའི་ས་བཅུ་
པོ་དེ་མདོ་སྔགས་ཀྱི་ལམ་གྱི་གཞི་མཐུན་པ་ཡིན་པར་ཐལ། དེ་མདོ་ལམ་གང་ཞིག་སྔགས་
ལམ་ཡིན་པའི་ཕྱིར། ཕྱི་མ་གྲུབ་སྟེ། སྔགས་ཀྱི་དབང་བསྐུར་ཐོབ་པའི་ལམ་ཡིན་པའི་ཕྱིར།
རྟགས་དངོས། ཡང་རྗེ་རེད་མདའ་བས་ས་བཅུ་གསུམ་སོགས་བཤད་ཀྱང་། དོན་ལ་ས་བཅུ་
གཅིག་ལས་མེད་གསུངས་པ་ནི། མདོ་སྔགས་ཀྱི་ཟབ་ཁྱད་མ་ཕྱེད་ཅིང་གསུང་ངག་རྡོ་རྗེ་
ཚིག་རྐང་ལྟ་བུའི་ས་ལམ་བགྲོད་པའི་ཟབ་དོན་ཐུགས་སུ་མ་བྱོན་པས་ལན་ནོ། །
ཡང་མཁས་པ་གོ་བོ་རབ་འབྱམས་པས། མདོ་སྔགས་གཉིས་སངས་རྒྱས་ཀྱི་མཚན་
གཞི་ལ་མི་མཐུན་པ་མ་གཏོགས། མཚན་ཉིད་ལ་མཐུན་ཞེས་དང་། མདོ་ནས་བཤད་པའི་
224



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར།
བཅུ་གཅིག་ཀུན་ཏུ་འོད་ཀྱི་ས་དང་། སྔགས་ནས་བཤད་པའི་བཅུ་གཅིག་པ་དཔེ་མེད་པའི་ས་
གཉིས་དོན་གཅིག་ཅེས་འཆད་པ་དེ་ཡང་བརྟག་དགོས་ཏེ། འོ་ན། མདོ་རང་རྐང་ནས་
བཤད་པའི་སངས་རྒྱས་མཚན་ཉིད་པ་ཞིག་ཡོད་པར་ཐལ། མདོ་སྔགས་གཉིས་སངས་རྒྱས་
ཀྱི་མཚན་ཉིད་ལ་མཐུན་པའི་ཕྱིར། འདོད་ན། མདོ་རང་རྐང་ནས་བཤད་པའི་སངས་
འཕགས་ཆོས་ཅན། ཁྱོད་ས་བཅུ་པ་ཐོབ་པའི་གང་ཟག་ཡིན་པར་ཐལ། ཁྱོད་སངས་
འཕགས་ཡིན་པའི་ཕྱིར། ཁྱབ་པ་དོན་གྱི་ཁས། འདོད་ན་མ་ཡིན་པར་ཐལ། ཁྱོད་ས་བཅུ་
གཅིག་པ་ཀུན་ཏུ་འོད་ལ་གནས་པའི་གང་ཟག་ཡིན་པའི་ཕྱིར། ཁྱབ་སྟེ། ས་བཅུ་གཅིག་པ་
ཀུན་ཏུ་འོད་ཡིན་ན། སློབ་ལམ་ཡིན་པས་ཁྱབ་པ་ཡོད་པའི་ཕྱིར། རྟགས་གྲུབ་སྟེ། ཆོས་
ཅན་ཡིན་པའི་ཕྱིར། ཁྱེད་རང་གི་ཕར་ཕྱིན་ལས། སངས་འཕགས་ས་བཅུ་གཅིག་པ་ལ་
གནས་པར་ཁས་ལེན་ཞེས་བཤད་པའི་ཕྱིར། གལ་ཏེ་རྩ་བར་མ་ཁྱབ་ན། མདོ་རང་རྐང་
ནས་བཤད་པའི་སངས་འཕགས་ཡོད་པར་ཐལ། མདོ་རང་རྐང་ནས་བཤད་པའི་ས་བཅུ་
གཅིག་པ་ལ་གནས་པའི་གང་ཟག་དེ་སངས་འཕགས་ཡིན་པའི་ཕྱིར་ཏེ། དེ་སངས་འཕགས་
དང༌། བྱང་འཕགས་གང་རུང་ཡིན། ཕྱི་མ་མ་ཡིན་པའི་ཕྱིར། ཕྱི་མ་མ་གྲུབ་ན། དེ་ཆོས་ཅན།
ཁྱོད་མདོ་རང་རྐང་ནས་བཤད་པའི་འཕགས་པ་མ་ཡིན་པར་ཐལ། ཁྱོད་སྔགས་བླ་མེད་རང་
རྐང་ནས་བཤད་པའི་འཕགས་པ་ཡིན་པའི་ཕྱིར་ཏེ། ཁྱོད་བཅུ་གཅིག་པ་དཔེ་མེད་པའི་ས་
ལ་གནས་པའི་འཕགས་པ་ཡིན་པའི་ཕྱིར། ཁྱབ་སྟེ། བཅུ་གཅིག་པ་དཔེ་མེད་པའི་ས་ཡིན་ན།།
བླ་མེད་རང་རྐང་ནས་བཤད་པའི་ས་ཡིན་དགོས་པའི་ཕྱིར། རྟགས་དངོས། གོང་གི་རྟགས་
གྲུབ་སྟེ། ཁྱོད་ས་བཅུ་གཅིག་པ་ལ་གནས་པའི་འཕགས་པ་ཡིན་པའི་ཕྱིར། གལ་ཏེ། ཆོས་
ཅན་དེ་འདྲ་མེད་དོ་ཟེར་ན། མདོ་རང་རྐང་ནས་བཤད་པའི་ས་བཅུ་གཅིག་པ་ལ་གནས་
པའི་གང་ཟག་ཡོད་པར་ཐལ། མདོ་རང་རྐང་ནས་བཤད་པའི་ས་བཅུ་གཅིག་པ་ཡོད་པའི་
ཕྱིར་ཏེ། མདོ་རང་རྐང་ནས་བཤད་པའི་ཀུན་དུ་འོད་ཀྱི་ས་ཡོད་པའི་ཕྱིར། ཁྱེད་རང་གི་སྡོམ་
225



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
གསུམ་དཀའ་འགྲེལ་ལས། ཕར་ཕྱིན་ཐེག་པ་ནས་བཤད་པའི་བཅུ་གཅིག་ཀུན་ཏུ་འོད་དང་།
བཅུ་གཅིག་པ་དཔེ་མེད་པའི་ས་གནད་གཅིག་ཅིང་ཞེས་སོགས་བཤད་པའི་ཕྱིར། གལ་ཏེ་
མདོ་ནས་བཤད་པའི་དེ་ཡོད་པའི་ཕྱིར་ལ་མ་ཁྱབ་ན། འོ་ན་མདོ་ནས་བཤད་པའི་བཅུ་གཅིག་
ཀུན་དུ་འོད་དང་། བླ་མེད་ནས་བཤད་པའི་ས་བཅུ་གཅིག་པ་གཉིས་དོན་གཅིག་གསུངས་
པ་ཡང་བརྟག་པར་བྱ་སྟེ། མདོ་ནས་བཤད་པའི་བཅུ་གཅིག་ཀུན་ཏུ་འོད་ཀྱི་ས་ཆོས་ཅན།
ཁྱོད་སྦས་པའི་ས་ཡིན་པར་ཐལ། ཁྱོད་ས་བཅུ་གསུམ་པ་ཡིན་པའི་ཕྱིར། འདོད་ན། ཁྱོད་
ཕར་ཕྱིན་ཐེག་པ་ལས་སྦས་ཏེ་མ་བཤད་པར་ཐལ་ལོ། །བྱས་པ་ལ། ཁོ་ན་རེ། འོ་ན་ཁྱོད་
རང་ལ། སངས་རྒྱས་པའི་མཁྱེན་པ་ཆོས་ཅན། ཁྱོད་སྦས་པའི་ས་ཡིན་པར་ཐལ། ཁྱོད་ས་
བཅུ་གསུམ་པ་ཡིན་པའི་ཕྱིར། ཁྱབ་པ་དངོས། རྟགས་དོན་གྱིས་གྲུབ། འདོད་ན། ཁྱོད་ཕར་
ཕྱིན་ཐེག་པར་སྦས་ཏེ་མ་བཤད་པར་ཐལ་ལོ། །ཟེར་ན་རང་ལྡོག་ལ་འཕྲས་པའི་སྐྱོན་དུ་
སྣང་མོད་དོན་གྱིས་ནི། ཕར་ཕྱིན་ཐེག་པར། སངས་རྒྱས་དང༌། སངས་རྒྱས་ཀྱི་མཁྱེན་པ་
དང༌། རྣམ་མཁྱེན་ཞེས་སོགས་མིང་ཙམ་ཞིག་མ་སྦས་པར་བཤད་ཀྱང་། དོན་སྦས་ཏེ་
བཤད་པས་དོན་ལ་སྐྱོན་ཆགས་པ་མ་ཡིན་ནོ། ། །
ཡོང་མདོ་རང་རྐང་ནས་བཤད་པའི་བཅུ་གཅིག་ཀུན་ཏུ་འོད་ཀྱི་ས་དེ་ས་བཅུ་གསུམ་
པ་ཡིན་པར་ཐལ། དེ་ཡོད་པ་གང་ཞིག །བཅུ་གཅིག་ཀུན་ཏུ་འོད་ཀྱི་ས་དེ། ས་བཅུ་གསུམ་པ་
ཡིན་པའི་ཕྱིར། དང་པོ་དེར་ཐལ། མདོ་རང་རྐང་ནས་བཅུ་གཅིག་ཀུན་ཏུ་འོད་ཀྱི་ས་བཤད་
པའི་ཕྱིར་ཏེ། མདོ་རང་རྐང་ནས་ཐེག་ཆེན་གྱི་ལམ་ལྔ་བཤད་པའི་ཕྱིར་རོ། །རྩ་བར་འདོད་ན།
དེ་ཆོས་ཅན། ཁྱོད་མདོ་རང་རྐང་ནས་བཤད་པའི་ས་ཡིན་པར་ཐལ། ཁྱོད་སྔགས་བླ་མེད་
ནས་བཤད་པའི་ས་ཡིན་པའི་ཕྱིར་ཏེ། ཁྱོད་བཅུ་གསུམ་རྡོ་རྗེ་འཛིན་པའི་ས་ཡིན་པའི་ཕྱིར།
ཡང་སྒྲ་པ་ཤེར་རིན་པས། མདོ་ལམ་ནས་ས་བཅུ་ལམ་ལྔ་མཐར་ཕྱིན་པ་དེ་དང༌། སྔགས་ལ་
འཇུག་པའི་ཚེ་སྔགས་ཀྱི་ཚོགས་ལམ་ནས་ལམ་ལྔ་ས་བཅུ་སླར་ཡང་བགྲོད་དགོས་ཞེས་



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར།
འཆད་པ་འདི། དཔལ་ལྡན་ས་སྐྱ་པའི་དགོངས་པ་ནི་གཏན་ནས་མ་ཡིན་ཏེ། ལམ་འཇུག་
ལྡོག་གི་ཡིག་ཆུང་དང་འགལ་བའི་ཕྱིར་རོ། །
ཡང་ཕར་ཕྱིན་རང་གི་སངས་འཕགས་ཆོས་ཅན། ཁྱོད་སྤངས་རྟོགས་མཐར་ཐུག་
བརྙེས་པའི་སངས་རྒྱས་ཡིན་པར་ཐལ། ཁྱོད་སངས་འཕགས་ཡིན་པའི་ཕྱིར། འདོད་ན།
ཁྱོད་འཕོ་ཆགས་ཕྲ་མོ་སྤངས་པའི་གང་ཟག་ཡིན་པར་ཐལ་ལོ། །ཡང་ཟག་པ་མེད་པའི་ཡིད་
ལུས་ལ་བརྟེན་པའི་ཉན་རང་དགྲ་བཅོམ་རྣམས་ཆོས་ཅན། ཁྱོད་འཁོར་བ་མ་ཡིན་པ་ཐལ།
ཁྱོད་འཁོར་བ་སྤངས་པའི་གང་ཟག་ཡིན་པའི་ཕྱིར་ཏེ། ཁྱོད་འཁོར་བ་ལས་ཐར་བའི་ཐར་
པ་ཐོབ་པའི་གང་ཟག་ཡིན་པའི་ཕྱིར་ཏེ། ཁྱོད་དགྲ་བཅོམ་པ་ཡིན་པའི་ཕྱིར་རོ། །འདོད་མི་
ནུས་ཏེ། ཁྱོད་འཁོར་བ་རགས་པ། ཕྲ་བ། ཤིན་ཏུ་ཕྲ་བ་གསུམ་གྱི་ནང་ནས་འཁོར་བ་ཕྲ་བ་
ཡིན་པའི་ཕྱིར་རོ། །རྟགས་དངོས་སོ། །
གཉིས་པ་རྗེ་བཙུན་གོང་མས་ཇི་ལྟར་བཤད་ཚུལ་ལ། བླ་མ་ས་སྐྱ་པ་ཆེན་པོའི་གསུང་།
རྡོ་རྗེ་ཚིག་རྐང་གི་ལྔ་བཅུ་ལ་གསང་ཞེས་པའི་རྣམ་འགྲེལ་དུ། ཕ་རོལ་ཏུ་ཕྱིན་པའི་ལམ་ལྔ་
དང་ས་བཅུ་ལ་གསང་ཞེས་དང༌། ཕ་རོལ་ཏུ་ཕྱིན་པའི་ལོངས་སྐུ་རིགས་ལྔ་ལ་གསང་། ཞེས།
ཕར་ཕྱིན་རང་རྐང་གི་སངས་འཕགས་ཡོད་ཅིང་། དེ་སྔགས་ཀྱི་སངས་འཕགས་ལས་ཅུང་
རྟོགས་པ་དམའ་བ་ལྟ་བུར་བཤད། དེ་བཞིན་དུ་རྗེ་བཙུན་རྩེ་མོས་རྒྱུད་སྡེ་སྤྱི་རྣམ་ལས་ཀྱང་།
མདོ་རང་རྐང་ནས་བཤད་པའི་བཅུ་གཅིག་ཀུན་ཏུ་འོད་ལ་གནས་པའི་འཕགས་པ་དེས།
མདོ་ལམ་པའི་སངས་རྒྱས་ཡིན་ཀྱང་། སྔགས་ནས་བཤད་པའི་ཡེ་ཤེས་ལྔ་ལྡན་དང༌། སྐུ་
བཞི་དང་ལྔ་སོགས་དང༌། ཤེས་བྱ་ཐམས་ཅད་རང་སྣང་དུ་མཁྱེན་པ་སོགས་མ་ཡིན་པས།
མདོ་སྔགས་ཀྱི་སངས་རྒྱས་ལ་ཁྱད་པར་ཡོད་པ་ལྟ་བུ་ཞིག་བཤད་དེ། དེ་ཉིད་ལས། མཐར་
ཐུག་པ་ནི་དེ་ལས་གོང་དུ་བོགས་དབྱུང་དུ་མེད་པས་མཐར་ཐུག་པ་སྟེ། སངས་རྒྱས་ཀྱི་ཡེ་
ཤེས་སོ། །དེ་ལའང་རྣམ་པ་གཉིས་ཏེ་སྤྱི་དོན་གྱི་མཐར་ཐུག་སྟེ། ཐེག་པ་ཐུན་མོང་བ་ལ་
727



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
གྲགས་པས་ས་བཅུ་གཅིག་པ་དང་། སྦས་དོན་གྱི་མཐར་ཐུག་སྟེ་སྔགས་ལ་གྲགས་པའི་ས་
བཅུ་གཉིས་པ་དང་བཅུ་གསུམ་པའོ། །གལ་ཏེ་མཐར་ཐུག་མི་རིགས་ཏེ། སྤྱི་དོན་མཐར་
ཐུག་ཡིན་ན། དེའི་སྟེང་དུ་ཡོན་ཏན་བསྐྱེད་དུ་མེད་པས། སྦས་དོན་མཐར་ཐུག་ཏུ་མི་
རིགས་ལ། ཡོན་ཏན་བསྐྱེད་དུ་ཡོད་ན། སྤྱི་དོན་ལ་མཐར་ཐུག་པར་མི་རིགས་སོ་ཞེ་ན། ཡོན་
ཏན་བསྐྱེད་དུ་ཡོད་དེ། ཕ་རོལ་ཏུ་ཕྱིན་པ་ལས། ཆོས་ཀྱི་དབྱིངས་ཀྱི་ཡེ་ཤེས་བྱ་བའང་མ་
བཤད་ཅིང་། ཕར་ཕྱིན་ལས་སྐུ་གསུམ་ལས་མ་བཤད་ལ། སྔགས་སྐུ་བཞི་དང་ལྔ་བཤད་པ་
དང༌། དེ་བཞིན་དུ་དཔལ་སཾ་པུ་ཊ་ལས། གང་དག་བསམ་གྱིས་མི་ཁྱབ་པའི་གནས་མངོན་
དུ་མ་བྱས་པ་དེ་དག་ནི། བདེ་བར་གཤེགས་པ་སྟེ་སངས་རྒྱས་ཡིན་ལ་མཚན་གཞི་མཚོན་
པར་བྱེད་པ་ནི་རྡོ་རྗེ་སེམས་དཔའ་ཡང་དག་པར་གསུངས་སོ་ཞེས། ཞེས་བྱ་བ་འདིས། ཕ་
རོལ་ཏུ་ཕྱིན་པ་ལས་ཤེས་བྱ་གཞན་སྣང་ལས་མཁྱེན་པས། གཟུགས་ཀྱང་གཞན་ལ་རྣམ་པ་
ཐམས་ཅད་མཁྱེན་པའི་ཡེ་ཤེས་ཀྱང་གཞན་ཞེས་གསུངས་ལ། སྔགས་ཀྱི་ཤེས་བྱ་ཐམས་
ཅད་རང་སྣང་དུ་མཁྱེན་ཞེས་བྱ་བ་འདིས་ཁྱད་ཡོད་དོ། །འོ་ན་སྤྱི་དོན་ལ་མཐར་ཐུག་ཏུ་
བཞག་པ་མི་རིགས་སོ་སྙམ་ན། འཐད་དེ་ཉེ་བའི་བྱ་བ་བྱས་པའི་ཕྱིར་རོ། །ཞེས་སོགས་
གསལ་བར་བཤད་པའི་ཕྱིར་རོ། །
ཡང་རྗེ་བཙུན་ས་པཎ་གྱི་བདག་མེད་བསྟོད་འགྲེལ་ལས། ཕར་ཕྱིན་ཐེག་པ་ནས་ས་
བཅུ་གཅིག་པ་ལ་གནས་པ་སངས་རྒྱས་སུ་བཤད་པའི་སངས་རྒྱས་དེ་ནི། སངས་རྒྱས་
བཏགས་པ་བ་དང་། བླ་མེད་ལས་ས་བཅུ་གསུམ་པ་ལ་གནས་པ་སངས་རྒྱས་སུ་བཤད་
པའི་སངས་རྒྱས་དེ། སངས་རྒྱས་མཚན་ཉིད་པ་ཡིན་ཞེས་དངོས་བཏགས་ཕྱེ་ནས་བཤད་དེ།
བདག་མེད་བསྟོད་འགྲེལ་ལས། སྤྱི་དོན་གཉིས་པ་རྩོད་པ་སྤོང་བ་ལ་གཉིས། རྒོལ་བ་
འགོད་པ་དང་། དེ་དགག་པའོ། །དང་པོ་ལ། ཁ་ཅིག་ན་རེ། ཁྱེད་རྡོ་རྗེ་ཐེག་པ་བ་དག་ས་
བཅུ་གསུམ་པ་སངས་རྒྱས་ཀྱི་སར་འདོད་པ་ནི་མ་ཡིན་ཏེ། ཕ་རོལ་ཏུ་ཕྱིན་པ་ལས་བཅུ་
228



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར།
གཅིག་པ་སངས་རྒྱས་སུ་བཤད་པ་དང་འགལ་བའི་ཕྱིར་རོ། །ཞེ་ན། དེ་དགག་པ་ལ་གཉིས་
ཏེ་ལུང་དང་རིགས་པའོ། །དང་པོ་ནི། ཡང་དག་པར་སྦྱོར་བ་ལས། གང་དག་བསམ་གྱིས་
མི་ཁྱབ་པའི་གནས་མངོན་དུ་མ་བྱས་པ་དེ་ནི་བདེ་བར་གཤེགས་པ་སྟེ་སངས་རྒྱས་ཡིན་ལ།
མཚན་གཞི་མཚོན་པར་བྱེད་པ་ནི། རྡོ་རྗེ་འཛིན་པ་ཡང་དག་པའོ་ཞེས་བཤད་ལ། དེའི་
དོན་ནི། བསམ་གྱིས་མི་ཁྱབ་པའི་གནས་ནི། ཤེས་བྱ་ཕྲ་ཞིང་ཕྲ་བ་སྟེ། དེ་མངོན་དུ་མ་བྱས་
པའི་ཕ་རོལ་ཏུ་ཕྱིན་པ་ནས་བཤད་པའི་བདེ་བར་གཤེགས་པ་སྟེ། སངས་རྒྱས་ཡིན་ལ།
ཤེས་བྱ་ཕྲ་བའི་ཕྲ་བ་མཚན་བཞིའི་དོན་མ་ལུས་པ་ཡེ་ཤེས་ཀྱི་མཚོན་པ་ནི། རྡོ་རྗེ་འཛིན་པ་ས་
བཅུ་གསུམ་པ་ཐོབ་པ་སྟེ། རྡོ་རྗེ་ཐེག་པ་ལས་བཤད་པའི་སངས་རྒྱས་མཚན་ཉིད་པ་ཞེས་
གདགས་སོ། །གཉིས་པ་རིགས་པས་ཀྱང་གནོད་དེ། རྒྱུ་ལམ་རིམ་གཉིས་ལ་སོགས་པའི་
ཁྱད་ཞུགས་པས། འབྲས་བུ་ལ་ཁྱད་པར་འཇུག་པ་ཆོས་ཉིད་དེ། ཆུ་དང་འོ་མས་བཅུས་པའི་
སྐྱུ་རུ་ར་བཞིན་ནོ། །འོ་ན་ཕ་རོལ་ཏུ་ཕྱིན་པ་ལས། ས་བཅུ་གཅིག་པ་སངས་རྒྱས་སུ་བཤད་པ་
དང་འགལ་ལོ་ཞེ་ན། འོ་ན་ཁྱེད་མདོ་ལས་ས་བཅུ་པ་སངས་རྒྱས་སུ་བཤད་པ་གང་གིས་སྤོང་།
དེ་ཉེ་བ་ཉིད་ལ་དགོངས་སོ་ཞེ་ན། བཅུ་གཅིག་པའང་ཉེ་བ་ཉིད་ལ་དགོངས་པས་མཚུངས་
ཞེས། མདོ་ནས་བཤད་པའི་ས་བཅུ་གཅིག་པ་ལ་གནས་པའི་འཕགས་པ་ཞིག་ཡོད་པར་ཞལ་
གྱིས་བཞེས་ནས། དེ་སངས་རྒྱས་བཏགས་པ་ཡིན་པ་དང་། བླ་མེད་ནས་བཤད་པའི་ས་
བཅུ་གསུམ་པ་ལ་གནས་པའི་གང་ཟག་དེ། སངས་རྒྱས་མཚན་ཉིད་པ་ཡིན་པར་བཤད་དོ། །
དེས་ན་གཞུང་འདི་ལས་ཀྱང་། རྒྱུ་ལ་ཁྱད་ཞུགས་པས་འབྲས་ལ་ཁྱད་པར་འབྱུང་བ་
ཆོས་ཉིད་དེ། ཞེས་སོགས་ཀྱིས། མདོ་རང་རྐང་གི་ལམ་ལས་ཐོབ་པའི་ས་བཅུ་གཅིག་པ་
ཞིག་ཡོད་པ་ལྟ་བུ་བཤད་ལ། གོང་གི་སྤྱི་དོན་རྣམས་ལས་ཀྱང་། ས་བཅུ་གཅིག་པ་སྤྱི་དོན་
གྱི་མཐར་ཐུག་པར་བཤད་པས། ས་བཅུ་གཅིག་པ་མདོ་ལམ་ལས་ཐོབ་པར་ནུས་ཞེས་པར་
སོང་ལ། སློབ་དཔོན་རིན་པོ་ཆེས་གནད་ཀྱི་གསལ་བྱེད་ལས་ནི། ཕར་ཕྱིན་ཐེག་པས་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
བགྲོད་པར་བྱ་བ་ས་བཅུ་གཅིག་པའམ། བཅུ་གཉིས་པ་སྤྱི་དོན་གྱི་མཐར་ཐུག་ཅེས་བཤད་
པས། ས་བཅུ་གཅིག་པ་དང་བཅུ་གཉིས་པ་གཉིས་ཆར་ཡང་མདོ་རང་རྐང་ལམ་ལས་ཐོབ་
པར་ནུས་པ་ལྟ་བུར་བཤད་མོད། གོང་དུ་བཤད་པའི་ལམ་འཇུག་ལྡོག་ལས། མདོ་རང་རྐང་
ལས་ས་བཅུ་པ་མན་ཆད་བགྲོད་ནས། ས་བཅུ་གཅིག་པ་ཐོབ་པ་སྔགས་ལ་ངེས་པར་ལྟོས་
དགོས་པར་བཤད་པའི་གནད་ཀྱིས། མདོ་རང་རྐང་ལ་བརྟེན་ནས་ཐོབ་པའི་ས་བཅུ་གཅིག་
པ་སོགས་གཏན་ནས་ཞལ་གྱིས་མི་བཞེས་པས། གོང་མའི་གསུང་བགྲོས་དེ་དག་ལ་ཞིབ་ཏུ་
དཔྱད་ན། མི་འདྲ་བའི་ཁྱད་པར་ཧ་ཅང་ཆེ་བ་ཞིག་ཡོད་པར་མངོན་ནོ། །
གསུམ་པ་གནད་ཀྱི་དོན་ངོས་བཟུང་བ་ལ། འོ་ན་རྗེ་བཙུན་གོང་མའི་གསུང་དེ་དག་
འགལ་མེད་དུ་ཁས་བླངས་ཚུལ་ཇི་ལྟ་བུ་སྙམ་ན་རྣ་བ་བླགས་ཏེ་ཉོན་ཅིག །འདི་ལ་གཉིས་
རྒྱུད་དང་མན་ངག་གི་ལུགས་གཉིས་སོ། །དང་པོ་ནི། ས་བཅུ་གཅིག་པ་ཐོབ་པ་སྔགས་ལམ་
ལ་ལྟོས་དགོས་པ་ལམ་འཇུག་ལྡོག་ནས་བཤད་པ་ལྟར་ཡིན་པས། ས་བཅུ་གཅིག་པ་ལ་
སྔགས་ལམ་ཡིན་པས་ཁྱོབ་ལོ། འོན་ཀྱང་རྒྱུད་སྡེ་སྤྱི་རྣམ་དང་། བདག་མེད་བསྟོད་འགྲེལ་
གྱི་དགོངས་པ། མདོ་རང་རྐང་ལས་ས་བཅུ་གཅིག་པ་ཀུན་ཏུ་འོད་ཀྱི་མིང་ཙམ་ཞིག་བཤད་
ཅིང་། མདོ་ལུགས་པ་དག་གིས་ས་དེ་ཐོབ་པ་ལ་སངས་རྒྱས་སུ་བཞེད་པ་ཙམ་ལ་བསམ་ནས།
ས་བཅུ་གཅིག་པ་ལ་གནས་པའི་གང་ཟག་དེ། སྤྱི་དོན་གྱི་མཐར་ཐུག་དང་། ཕ་རོལ་ཕྱིན་
པའི་མདོ་ལས་བཤད་ཚོད་ཙམ་གྱི་སངས་རྒྱས་ཡིན་ཀྱང་། སྤྱིར་སྤངས་རྟོགས་མཐར་ཐུག་
བརྙེས་པའི་སངས་རྒྱས་མ་ཡིན་པས། སངས་རྒྱས་བཏགས་པ་བ་ཡིན་ཞེས་ཁས་ལེན་པ་
ཡིན་གྱི། དེ་ཕར་ཕྱིན་མདོ་ལམ་ལས་ཐོབ་པའི་སངས་རྒྱས་ཡིན་ཀྱང་། དེ་སངས་རྒྱས་
མཚན་ཉིད་པ་མིན་ཞེས་ཁས་ལེན་པ་ནི་མ་ཡིན་ཏེ། ས་བཅུ་གཅིག་པ་མཚན་ཉིད་པ་ཞིག་
སུས་ཐོབ་ཀྱང་། སྔགས་ལམ་ལ་བརྟེན་ནས་ཐོབ་དགོས་པའི་ཕྱིར་རོ། ། །
དེས་ན་རྒྱུད་ཀྱི་སྐབས་འདིར། མདོ་ལས་བཤད་པའི་བཅུ་གཅིག་ཀུན་ཏུ་འོད་ཀྱི་ས་དེ།
()



སྡུས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར།
སྔགས་ནས་བཤད་པའི་བཅུ་གཅིག་པ་དཔེ་མེད་པའི་ས་ཡིན་པས། དེ་གཉིས་གནད་
གཅིག་པ་ཡིན་མོད། རང་ལྡོག་ནས་དོན་གཅིག་ཏུ་ཁས་བླངས་པར་མི་བྱ་སྟེ། བཅུ་གཅིག་
པ་དཔེ་མེད་པའི་ས་དེ། མདོ་ནས་བཤད་པའི་ས་བཅུ་གཅིག་པ་མ་ཡིན་པའི་ཕྱིར་ཏེ། དེ་
སྔགས་བླ་མེད་ཀྱི་རྒྱུད་སྡེ་ཐུན་མོང་མ་ཡིན་པ་ནས་བཤད་པའི་ས་ཡིན་པའི་ཕྱིར་རོ། །དེ་
བཞིན་དུ་མདོ་ནས་བཤད་པའི་ས་བཅུ་གཅིག་པ་ཆོས་ཅན། སྦས་དོན་གྱི་ས་ཡིན་པར་ཐལ།
སྔགས་ནས་བཤད་པའི་ས་བཅུ་གཅིག་པ་ཡིན་པའི་ཕྱིར་ནའང་མ་ཁྱབ་སྟེ། ལམ་འབྲས་
ལས་སྦོས་པའི་ས་ཕྱེད་དང་གསུམ་མམ། སྦས་པའི་ས་གསུམ་སོགས་བཤད་པ་ནི། སློབ་
ལམ་དུ་གྱུར་པའི་ས་བཅུ་གཅིག་པ་དེ་མདོ་ལས་སྦས་ཞེས་པའི་དོན་ཡིན་གྱི། ས་བཅུ་གཅིག་
པ་རང་ལྡོག་ནས་སྦས་པར་མི་འཆད་པའི་ཕྱིར་རོ། །འོ་ན་དེ་ཆོས་ཅན། ཁྱོད་སྦས་པའི་ས་
ཡིན་པར་ཐལ། ཁྱོད་སློབ་ལམ་དུ་གྱུར་པའི་ས་བཅུ་གཅིག་པ་ཡིན་པ་གང་ཞིག །དེ་མདོ་
ལས་སྦས་པའི་ཕྱིར་ནའང་མ་ཁྱབ་སྟེ། སྔགས་ལམ་གྱི་ཐ་སྙད་མདོ་ལས་མ་བཤད་ཀྱང་།
སྔགས་ལམ་ཡིན་ན་མདོ་ལས་མ་བཤད་པས་ཁྱབ་པ་ཁས་མི་ལེན་པ་བཞིན་ནོ། །དེ་ཁས་
ལེན་ནོ་ཞེ་ན། སངས་རྒྱས་ཀྱི་ཡེ་ཤེས་ཆོས་ཅན་གྱིས་བཤགས་པས་ལན་མེད་དོ། །དེས་ན་
མདོ་ནས་བཤད་པའི་ཀུན་ཏུ་འོད་ཀྱི་ས་ལ་གནས་པའི་སངས་རྒྱས་ལྟ་བུ་ནི་མ་ཡིན་ཏེ།
སངས་འཕགས་ཡིན་ན། སྔགས་ལམ་ནས་བཤད་ཅིང༌། སྔགས་ལམ་ལས་བགྲོད་དགོས་
པ་དང༌། སྔགས་ལམ་ལ་གནས་དགོས་པའི་ཕྱིར་རོ། །དེ་སངས་རྒྱས་མཚན་ཉིད་པ་ནི་མ་
ཡིན་ཏེ། གང་དག་བསམ་གྱིས་མི་ཁྱབ་པའི་གནས་མངོན་དུ་མ་བྱས་པ་དེ་ནི་བདེ་བར་
གཤེགས་པ་སྟེ་སངས་རྒྱས་ཡིན་ལ་ཞེས་པའི་དངོས་བསྟན་གྱི་སངས་རྒྱས་ཙམ་ཡིན་ཀྱང་།
མཚན་གཞི་མཚོན་པ་ནི་རྡོ་རྗེ་འཛིན་པ་ཡང་དག་པའོ་ཞེས་པའི་དངོས་བསྟན་གྱི་སངས་
རྒྱས་དེ་མ་ཡིན་པའི་ཕྱིར་རོ། ། །
གཉིས་པ་མན་ངག་གི་ལུགས་ལ་མདོ་ནས་བཤད་པའི་བཅུ་གཅིག་ཀུན་ཏུ་འོད་ཀྱི་
ན ༣༣



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ས་དེ། མན་ངག་གི་སྐབས་འདིར། དབང་བཞི་པ་ས་ཕྱེད་ཅེས་གྲགས་པའམ། ས་བཅུ་
༥ གསུམ་པའི་ཕྱེད་འོག་མ་ཞེས་གྲགས་པ་དེ་དང་གནད་གཅིག་པར་ཁོ་བོས་སེམས་ཏེ། ཕྱེད་
འོག་མ་དེ། ཕ་རོལ་ཏུ་ཕྱིན་པ་དང་སྒོ་བསྟུན་གྱི། མཐར་ཕྱིན་གྱི་ལམ་དུ་བཞག་འདུག་པའི་
ཕྱིར་དང་། ལམ་འབྲས་ལས་བཅུ་གསུམ་ཕྱེད་འོག་མ་དེ་ལ་སྐད་ཅིག་མ་གཉིས་སུ་བཞག་
པའི་སྐད་ཅིག་མ་དང་པོ་ལ། བར་ཆད་མེད་པའི་དུས། བདུད་བཏུལ་བའི་དུས། ཆོ་འཕྲུལ་
བསྟན་པའི་དུས་ཞེས་སོགས་བཤད་ནས། སྐད་ཅིག་མ་གཉིས་པ་དེ་ལ། རྣམ་པར་གྲོལ་
བའི་དུས། ཐ་མར་རྫོགས་པར་བྱང་ཆུབ་པའི་དུས། ཐམས་ཅད་མཁྱེན་པ་ཆུང་ངུའི་དུས་
ཞེས་སོགས་བཤད་པ་ནི། ཕར་ཕྱིན་ལུགས་ཀྱི་སངས་རྒྱས་དེ་ཙམ་ཡིན་པ་ལ་དགོངས་ཏེ་
བཤད་པའི་ཕྱིར་རོ། །འདི་ནི་ཁོ་བོས་རྟོགས་ཏེ། སྐལ་བཟང་སྙིང་ལ་དགའ་སྟོན་དུ་གྱིས་
ཤིག །དེ་ལ་ཁོ་ན་རེ། མདོ་ནས་བཤད་པའི་བཅུ་གཅིག་ཀུན་ཏུ་འོད་ཆོས་ཅན། སྦས་དོན་
གྱི་ས་ཡིན་པར་ཐལ། ས་ཕྱེད་དང་བཅུ་གསུམ་པ་ཡིན་པའི་ཕྱིར་ཟེར་ན། ཁྱོད་རང་ལ། མདོ་
ལོས་བཤད་པའི་སངས་རྒྱས་ཀྱི་ས་ཆོས་ཅན། སྦས་དོན་གྱི་ས་ཡིན་པར་ཐལ། ས་བཅུ་
གསུམ་པ་ཡིན་པའི་ཕྱིར། ཞེས་སོགས་མཚུངས་སོ། །་
ཡང་བཅུ་གཅིག་ཀུན་ཏུ་འོད་ཆོས་ཅན། ཁྱོད་མདོ་ནས་བཤད་པའི་སངས་རྒྱས་ཀྱི་ས་
མ་ཡིན་པར་ཐལ། ཁྱོད་མདོ་ནས་བཤད་པའི་བྱང་ཆུབ་སེམས་དཔའི་ས་ཡིན་པའི་ཕྱིར་ཏེ།
མདོ་ནས་བཤད་པའི་བྱང་ཆུབ་སེམས་དཔའི་ས་དང་། དེ་ནས་མ་བཤད་པའི་བྱང་ཆུབ་
སེམས་དཔའི་ས་གང་རུང་གང་ཞིག །ཕྱི་མ་མ་ཡིན་པའི་ཕྱིར། དང་པོ་གྲུབ་སྟེ། བྱང་ཆུབ་
སེམས་དཔའི་ས་ཡིན་པའི་ཕྱིར། ཕྱི་མ་མ་གྲུབ་ན། ཁྱོད་མདོ་ནས་མ་བཤད་པར་ཐལ་ལོ་
ཟེར་ན། འོ་ན་ས་བཅུ་གཅིག་པ་ཆོས་ཅན། ཁྱོད་མདོ་ནས་བཤད་པའི་སྦས་དོན་གྱི་ས་ཡིན་
པར་ཐལ། ཁྱོད་དེ་དང་། ཁྱོད་དེ་ནས་མ་བཤད་པའི་ས་གང་རུང་གང་ཞིག །ཕྱི་མ་མ་ཡིན་
པའི་ཕྱིར། འདོད་ན། ཁྱོད་མདོ་ནས་བཤད་པར་ཐལ་ལོ། །འདོད་མི་ནུས་ཏེ། ཁྱོད་མདོ་
༡༣༡
，
་
，



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར། །
ལས་སྦས་པའི་ས་ཡིན་པའི་ཕྱིར། རྩ་བའི་རྟགས་ཕྱི་མ་མ་གྲུབ་ན། ཁྱོད་མདོ་ལས་མ་
བཤད་པར་ཐལ་ལོ། །རྩ་བའི་རྟགས་དང་པོ་དེར་ཐལ། ཁྱོད་སྦས་པའི་ས་ཡིན་པའི་ཕྱིར།
མ་གྲུབ་ན། ས་བཅུ་གཅིག་པ་དེ་སྦས་པའི་ས་ཡིན་པར་ཐལ། སྦས་པའི་ས་གསུམ་ཡོད་པའི་
ཕྱིར་རོ། ། ཁྱབ་པ་ཁས་སོ། །
ཡང་འདིར། ཁྱེད་ལམ་འབྲས་པ་དག །འཚང་རྒྱ་བའི་ཚེ་འཁོར་ཚོམ་བུ་གཅིག་དང་
བཅས་ངེས་པར་འཚང་རྒྱ་དགོས་ན། འཁོར་ཚོམ་བུ་གཅིག་གི་ནང་ཚན། སྒྲུབ་པ་པོ་རང་གི་
བླ་མ་དང༌། གསོལ་བ་འདེབས་པའི་སློབ་མ་ཡང་ཆོས་ཅན། ཁྱོད་འཁོར་ཚོམ་བུ་གཅིག་
དང་བཅས་འཚང་རྒྱ་བར་ཐལ། ཁྱོད་འཚང་རྒྱ་བ་ལ་མངོན་དུ་ཕྱོགས་པའི་གང་ཟག་ཡིན་
པའི་ཕྱིར། ཁྱབ་པ་ཁས། འདོད་ན། དེ་གཉིས་ཆོས་ཅན། ཁྱོད་རང་གི་བླ་མ་དང་། རང་གི་
སློབ་མ་དང་། རྒྱུད་དག་པའི་ཕྱག་རྒྱ་སོགས་དང་བཅས་འཚང་རྒྱ་བར་ཐལ། འདོད་པའི་ཕྱིར།
འདོད་ན། སྒྲུབ་པ་པོ་རང་ཉིད་འཚང་རྒྱ་བའི་ཚེ། ཚོམ་བུ་གྲངས་མེད་བཅས་འཚང་རྒྱ་
དགོས་པར་ཐལ། རང་ཉིད་ཚོམ་བུ་གཅིག་དང་བཅས་འཚང་རྒྱ་བའི་ཚེ། ཚོམ་བུའི་ཡ་གྱལ་
རེ་རེ་ལ་ཡང་ཚོམ་བུ་རེ་དགོས། ཚོམ་བུ་དེའི་ཡ་གྱལ་རེ་རེ་ལ་ཡང་ཚོམ་བུ་རེ་སོགས་ཐུག་
མེད་དུ་དགོས་པའི་ཕྱིར་ཟེར་ན། འོ་ན་ཁྱོད་ལ་རྣམ་གསལ་གྱི་དཔེས་བསྟན་པར་བྱ་སྟེ།
ཤིང་གཅིག་ལ་ཡལ་འདབ་ལྔ་ཁོ་ན་ཡོད་པའི་ཡལ་འདབ་ལྔ་པ་དེ་ཆོས་ཅན། ཁྱོད་ཡལ་ག་
ལོ་མ་དང་ལྡན་པ་ཡིན་པར་ཐལ། ཁྱོད་ཤིང་ཡིན་པའི་ཕྱིར། འདོད་ན། ལོ་འདབ་ལྔ་ཁོ་ན་བྱས་
པའི་ཤིང་དེ། ལོ་འདབ་ལྔ་ལྔ་པ་ཁོ་ན་ཅན་མིན་པར་ཐལ། དེ་ལ་ལོ་འདབ་གྲངས་མེད་ཡོད་
པའི་ཕྱིར། ཞེས་སོགས་ཀུན་ནས་མཚུངས་སོ། །དེས་ན་འཁོར་ཚོམ་བུ་གཅིག་གི་ནང་ཚན་རེ་
རེ་ལའང་། ཚོམ་བུ་རེ་དགོས་པ་མ་ཡིན་ཏེ། དེ་དག་འཁོར་ཚོམ་བུ་གཅིག་གི་ནང་ཚན་ནམ་
རིགས་སུ་གནས་པ་ཡིན་པའི་ཕྱིར་རོ། །ཡང་ཁོ་ན་རེ། ཁྱེད་བཱི་རུ་པའི་རྗེས་འབྲང་དག །
འཚང་རྒྱ་བ་ངེས་པར་ཉེ་རྒྱུ་ལ་ལྟོས་དགོས་ན། འཁོར་ཚོམ་བུ་གཅིག་གི་བླ་མ་དང་། སློབ་
233



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
མ་སོགས་ཀྱང་ཉེ་རྒྱུའི་སྤྱོད་པ་ལ་བརྟེན་ནས་འཚང་རྒྱ་དགོས་པར་ཐལ། དམ་བཅའ་དེའི་
ཕྱིར། འདོད་ན། དེ་དག་ལ་ཡང་ཕྱག་རྒྱ་མ་རེ་དགོས་པར་ཐལ་ལོ། །ཟེར་ན་སྐྱོན་མེད་དེ།
འཚང་རྒྱ་བའི་ཚེ་རང་གཞན་གང་རུང་གི་ཉེ་རྒྱུའི་སྤྱོད་པ་ལ་བརྟེན་ནས་འཚང་རྒྱ་བ་ཡིན་
པས། སྒྲུབ་པ་པོ་རང་ཉིད་འཁོར་ཚོམ་བུ་གཅིག་བཅས་འཚང་རྒྱ་བའི་ཚེ། སྒྲུབ་པ་པོ་རང་
ཉིད་རང་གི་ཉེ་རྒྱུའི་སྤྱོད་པ་དང་། གཞན་རྣམས་གཞན་གྱི་ཉེ་རྒྱུའི་སྤྱོད་པ་ལ་བརྟེན་ནས་
འཚང་རྒྱ་བ་ཡིན་པའི་ཕྱིར་རོ། །
ཨེ་མ་ཧོ། མདོ་རྒྱུད་གངས་ཅན་ནོར་བུའི་ལྟེ་བ་ནས། །སྡོམ་གསུམ་ཧ་རིའི་འཁྲི་ཤིང་
རྒྱས་སའི་རྩེར། །ལེགས་བཤད་འབྲས་བུ་ཆགས་པའི་དྲི་བསུང་གིས། །མཉན་ཡོད་པདྨའི་
ལྗོངས་འདིར་གང་བར་ཤོག །
ཅེས་པ་ལམ་འབྲས་བུའི་ལེགས་པར་བཤད་པ། མཉན་ཡོད་བྱ་གཤོངས་ཆོས་ཀྱི་
མདུན་ས་ཆེན་པོར། ཀླུ་སྒྲུབ་ཁོ་བོས་ལེགས་པར་བཤད་པ། ཡི་གེའི་རིག་བྱེད་གཙང་སྟོད་
དགེར་བུ་པ། །གཉོས་བན་འཇམ་པའི་རྡོ་རྗེ་བདག་གིས་བྲིས། །བླ་མའི་བྱིན་རླབས་སྙིང་
ལ་འཇུག་པར་ཤོག །ཟབ་དང་རྒྱ་ཆེའི་བློ་གྲོས་རྒྱས་གྱུར་ཅིག ། །
རྣམ་བཤད་ཉི་འོད་ལས། འོ་ན་འདིར་མདོར་བསྟན་དུ་འདུ་བ་དང་ཉེ་བའི་འདུ་བ་གཉིས་གསུངས་ནས། རྒྱས་
བཤད་དུ་དེ་གཉིས་མི་གསུངས་པའི་རྒྱུ་མཚན་ཅི་ཡིན་སྙམ་ན་ཁ་ཅིག་དེ་གཉིས་ཀུན་གྱི་སྤྱི་ཁྱབ་ཏུ་སྟོང་པ་ཡིན་ནོ་ཞེས་ཟེར་
མོད། འཐད་པ་མིན་ལ་དེས་ན་དེ་གཉིས་ནི་བཤད་པའི་རྒྱུད་པ་སམྦུ་ཊར་བསྩལ་བར་བྱའོ།། །།
༡༢



༄༅། །སྡོམ་གསུམ་རབ་དབྱེའི་དཀའ་འགྲེལ་སྦས་དོན་སྙིང་པོ་གསལ་བྱེད་ལས་
དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་བཤད་ལེགས་བཤད་
ཉི་མའི་འོད་ཟེར་དཔེ་མི་འདྲ་བ་བཞུགས་སོ། །
གངས་ཅན་ལྟེ་བར་སྤྲུལ་པའི་སྐུ། །འཇམ་པའི་རྡོ་རྗེའི་ཕོ་བྲང་ནས། །དྷིཡིག་འོད་ཕྲེང་
ཐིགས་པའི་མཚོ། །མཉན་ཡོད་བླ་མ་རྒྱལ་གྱུར་ཅིག །ཅེས་བརྗོད་ནས། །
ད་ནི་ས་བཅད་བཞི་པ་བོགས་འབྱིན་སྤྱོད་པ་སྤྱད་ཚུལ་འཆད་པ་ལ། ས་བཅུ་གསུམ་པ་དེའི་
དངོས་ཀྱི་རྒྱུ་ནི། རྟེན་དཀྱིལ་འཁོར་བཞི་ཡིན་ལ། བརྒྱུད་པའི་རྒྱུ་ལ་གཉིས། སྤྱོད་པ་དང་ཉེ་རྒྱུའོ། །
དང་པོ་ལ་གཉིས། སྤྱོད་པའི་སྔོན་དུ་འགྲོ་བ་དྲོད་བཤད་པ་དང༌། དྲོད་ཐོབ་ནས་སྤྱོད་པ་སྤྱད་པ་
དངོས་སོ། །དང་པོ་ལ་གཉིས། རྒྱུད་དང་མན་ངག་གི་ལུགས་གཉིས་སོ། །དང་པོ་ལ་དྲུག །དྲོད་ཀྱི་
ངོ་བོ། །དྲོད་ཀྱི་དབྱེ་བ། དབྱེ་བ་སོ་སོའི་མཚན་ཉིད། དྲོད་མ་ཐོབ་པ་ཐོབ་པར་བྱེད་པའི་ཐབས།
ཐོབ་པ་བརྟན་པར་བྱེད་པའི་དུས། དྲོད་དང་སྤྱོད་པ་མཚམས་སྦྱར་བའོ། །དང་པོ་ནི། བླ་མེད་ཀྱི་
དབང་དང་རིམ་གཉིས་གང་རུང་བསྒོམས་པ་ལ་བརྟེན་ནས་སྐྱེས་པའི་ལུས་ངག་ཡིད་གསུམ་གང་
རུང་གི་ཉམས་མྱོང་ཅི་རིགས་པ་དེ་སྐབས་འདིར་བསྟན་བླ་མེད་ཀྱི་དྲོད་ཀྱི་ངོ་བོ་ཡིན་ཏེ། མངོན་
རྟོགས་ལྗོན་ཤིང་ལས། དང་པོ་ནི། ཏིང་ངེ་འཛིན་ལས་སྐྱེས་པའི་ལུས་ངག་ཡིད་གསུམ་གྱི་མཐུའམ་
ནུས་པའི་ཁྱད་པར་ལ་དྲོད་ཅེས་བྱ་སྟེ། ཞེས་བཤད་པའི་ཕྱིར་རོ། ། །
གཉིས་པ་དབྱེ་ན་དྲོད་ཆེ་འབྲིང་ཆུང་གསུམ་མོ། །གསུམ་པ་མཚན་ཉིད་ལ། དྲོད་སྤྱིའི་མཚན་
235



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ཉིད་དང་། དབྱེ་བ་སོ་སོའི་མཚན་ཉིད་དོ། །དང་པོ་ནི། བླ་མེད་ལམ་ལ་བརྟེན་ནས་སྐྱེས་པའི་སྤྲིན་
དང་དུ་བ་ལ་སོགས་པ་འོད་གསལ་གྱི་རྟགས་ཅི་རིགས་པ་ཤར་བ་དེ། བླ་མེད་ལམ་གྱིས་བསྡུས་པའི་
དྲོད་སྤྱིའི་རྟགས་སམ་མཚན་ཉིད་དུ་འཇོག་པ་ཡིན་ཏེ། རྡོ་རྗེ་གུར་ལེའུ་བཞི་པ་ལས། དང་པོ་སྤྲིན་གྱི་
རྣམ་པ་སྟེ། །གཉིས་པ་དུ་བ་འདྲ་བ་ཉིད། །གསུམ་པ་མེ་ཁྱེར་རྣམ་པ་སྟེ། །བཞི་པ་མར་མེ་ཉེ་
འབར་བ། །ལྔ་པ་རྟག་ཏུ་སྣང་བ་སྟེ། །སྤྲིན་མེད་ནམ་མཁའ་འདྲ་བ་ཉིད། །དེ་ནི་ཐམས་ཅད་མཁྱེན་
པའི་རྒྱུ། །ཞེས་སོགས་བཤད་པས་སོ། །
གཉིས་པ་ནི། བླ་མེད་ཀྱི་དྲོད་གསུམ་གང་རུང་གང་ཞིག་ཚར་བཅད་དང་རྗེས་འཛིན་གང་
ཡང་མི་ནུས་པ་དེ། བླ་མེད་ཀྱི་དྲོད་ཆུང་ངུའི་ངོ་བོ། གང་ཞིག་དེ་གང་རུང་ནུས་ལ། གཉིས་ཀ་མི་ནུས་
པ་དེ། འབྲིང་གི །དེ་གང་ཞིག །དེ་གཉིས་ཀ་ནུས་པ་དེ། བླ་མེད་ཀྱི་དྲོད་ཆེན་པོའི་ངོ་བོར་འཇོག་སྟེ།
ལྗོན་ཤིང་ལས། དྲོད་འབྲིང་པོ་ནི། ཚར་བཅད་པ་དང་རྗེས་སུ་བཟུང་བའི་ལས་གང་ཡང་རུང་བ་
གཅིག་ནུས་པ་སྟེ། རྣམ་ཤེས་དང་ཡེ་ཤེས་ཀྱི་ལས་ཆ་མི་མཉམ་པ་ཞེས་བྱའོ། །དྲོད་ཆེན་པོས་ནི། ཚར་
བཅད་དང་རྗེས་འཛིན་གཉིས་ཀ་ནུས་པ་སྟེ། རྣམ་ཤེས་དང་ཡེ་ཤེས་ཀྱི་ལས་ཆ་མཉམ་པ་ཞེས་བྱའོ། །
དྲོད་ཆེ་འབྲིང་གཉིས་ཀའི་ལུང་ཡང་། རྩ་རྒྱུད་ཕྱི་མའི་གཉིས་པ་ལས། ཕན་དང་གནོད་པའི་འབྲས་
འབྱུང་བར། །དེ་ལྟར་ངེས་པར་ཤེས་ནས་ནི། །ཇི་ལྟར་དེ་ནི་སྐད་ཅིག་ཀྱང༌། །རྣལ་འབྱོར་དུ་འབོད་ག་
ལ་འགྲོ། །ཞེས་གསུངས་སོ། །ཞེས་བཤད་པས་སོ། །འདིར་ཚར་བཅད་དང་རྗེས་འཛིན་ཞེས་པ་ནི།
ལྟ་སྟངས་སོགས་ཀྱི་སྒོ་ནས། ཤིང་ཏོག་ལྟ་བུ་ལྷུང་བར་བྱེད་ནུས་པའམ། ཕ་རོལ་གྱི་སྲོག་འཕྲོག་པ་
ལྟ་བུར་ནུས་པ་ལ་ཚར་བཅད་དང་། ཡང་ཤིང་ཏོག་དེ་ཉིད་རང་གནས་སུ་སྦྱོར་ནུས་པའམ། སྲོག་ཆད་
པ་གསོ་བ་ལྟ་བུར་ནུས་པ་ལ་རྗེས་འཛིན་ཞེས་བཞེད་པ་ཡིན་ཏེ། གོང་གི་ལུང་ཕན་དང་གནོད་པའི་ ་
འབྲས་འབྱུང་བར་ཞེས་སོགས་བཤད་པས་སོ། །ས་བཅད་གསུམ་པ་མི་གསལ།༽
བཞི་པ་ནི། དྲོད་ཆུང་ངུ་ཐོབ་པའི་ཐབས་ནི། ལམ་རིམ་གཉིས་བསྒོམ་པ་དེ་ཡིན་ལ། འབྲིང་
པོ་ཐོབ་པའི་ཐབས་ནི། ཀུན་འདར་གསང་སྤྱོད་ཡིན་ཞིང་། ཆེན་པོ་ཐོབ་པའི་ཐབས་ནི། དྲག་ཤུལ་གྱི་
236



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར་དཔེ་མི་འདྲ།
ལས་སམ། ཀུན་འདར་མངོན་སྤྱོད་ཞེས་བྱ་བ་དེ་ཡིན་ནོ། །འོ་ན་དྲག་ཤུལ་གྱི་ལས་ཇི་ལྟ་བུ་སྙམ་ན།
ལམ་རིམ་གཉིས་བསྒོམས་པས་དུ་བ་སོགས་འོད་གསལ་གྱི་རྟགས་ལྔ་ཤར་ཏེ། དྲོད་ཆུང་འབྲིང་
གཉིས་ཐོབ་ཀྱང་ཆེན་པོ་ཐོབ་ཏུ་མ་སྟེར་ན། རིམ་གཉིས་ལ་བརྩོན་འགྲུས་དྲག་པོའི་སྒྲུབ་པ་ཟླ་བ་
དྲུག་བྱ། དེས་མ་གྲུབ་ན་སླར་ཡང་ཟླ་བ་དྲུག་བྱ། དེ་ལྟར་སྒྲུབ་པ་ཆེན་པོ་ཟླ་བ་བཅོ་བརྒྱད་ཀྱིས་ཀྱང་
དྲོད་ཆེན་པོ་ཞེས་བྱ་བ་མཐོང་ལམ་མ་ཐོབ་ན། དངོས་པོ་ལ་མངོན་པར་ཞེན་པའི་རྟགས་ཡིན་པས།
ལྷ་གནད་ལ་བོར་བ་དྲག་ཤུལ་གྱིས་སྒྲུབ་པ་བྱ་སྟེ། རྡོ་རྗེ་གུར་ལས། ཆོས་འབྱུང་གྲོང་ཁྱེར་ཡིད་འོང་ །
བར། །བཟླས་དང་སྒོམ་ལ་མངོན་དགའ་བ། །གལ་ཏེ་དངོས་གྲུབ་མི་སྟེར་ན། །རྡོ་རྗེ་རྩུབ་མོའི་སྦྱོར་
བ་ཡིས། །སངས་རྒྱས་ཐམས་ཅད་གསད་པར་བྱ། །ཞེས་དང་། གསང་འདུས་ལས། གལ་ཏེ་དངོས་
གྲུབ་མི་སྟེར་ན། །རྡོ་རྗེ་སེམས་དཔའ་བསད་པར་བྱ། །ཞེས་སོགས་བཤད་པས་སོ། ། །
ལྔ་པ་ནི། དྲོད་ཆེན་པོ་ཐོབ་ནས། དེ་བརྟན་པར་བྱ་བའི་ཕྱིར་དུ། ཟླ་ཕྱེད་སྔར་ལྟར་གོམས་
ཤིང་སྤྱོད་པ་སྤྱད་པར་བྱ་སྟེ། རྩ་རྒྱུད་ཕྱི་མའི་གཉིས་པ་ལས། བརྩེ་བས་དངོས་གྲུབ་དོན་དུ་ཡང་། །
ཟླ་བ་ཕྱེད་དུ་ཡོངས་སུ་རྟོགས། །ཉི་མ་གཅིག་ཀྱང་མ་ཆད་པར། །བསྒོམ་པས་ཡོངས་སུ་བརྟག་པར་
གྱིས། །ཞེས་བཤད་པས་སོ། །
དྲུག་པ་ནི། དྲོད་ཆུང་ངུ་ཐོབ་ནས་ཀུན་འདར་གསང་སྤྱོད་དང་། དྲོད་འབྲིང་པོ་ཐོབ་ནས་ཀུན་
འདར་འཇིག་རྟེན་པའི་མངོན་སྤྱོད་དང་། དྲོད་ཆེན་པོ་ཐོབ་ནས། ཀུན་ཏུ་བཟང་པོའི་སྤྱོད་པ་ཞེས་བྱ་
བ་ལ་སྤྱོད་པ་ཡིན་ཏེ། དེ་ལྟར་ལྗོན་ཤིང་སོགས་ལས་བཤད་པས་སོ། །དེས་ན་རྒྱུད་ཀྱི་སྐབས་འདིར་
དྲོད་ཆུང་འབྲིང་གཉིས་ནི་འཇིག་རྟེན་པའི་ལམ་ཡིན་ལ། དྲོད་ཆེན་པོ་ནི་འཇིག་རྟེན་ལས་འདས་པའི་
ལམ་གྱི་ནང་ཚན་མཐོང་ལམ་ཡིན་ནོ་ཞེས་ཤེས་པར་བྱའོ། །
གཉིས་པ་མན་ངག་གི་ལུགས་ལ། སྤྱིར་ལམ་འདི་ལ་འཇིག་རྟེན་པའི་ལམ་དང་། འཇིག་རྟེན་
ལས་འདས་པའི་ལམ་གཉིས་སུ་ཕྱེ་ནས། དང་པོ་ལ་དྲོད་ཀྱིས་བསྡུས་པའི་ལམ་དང་། གཉིས་པ་ལ་
རྟགས་ཀྱིས་བསྡུས་པའི་ལམ་ཞེས་བྱ་ཞིང་། དེ་བཞིན་དུ་འཁོར་ལོ་འཆམ་པའི་ལམ་དང་། འཁོར་ལོ་
237



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
བསྐོར་བའི་ལམ་གཉིས། ཡེ་ཤེས་འཇུག་ལྡོག་གི་ལམ་དང་། རྣམ་རྟོག་འཇུག་ལྡོག་གི་ལམ་གཉིས།
བླ་མ་ན་མི་འཕོ་བའི་ལམ་དང༌། བློ་མ་ནི་འཕོ་བའི་ལམ་གཉིས་སོགས་ཕྱེ་བའི་སྔ་མ་རྣམས་འཇིག་
རྟེན་པའི་ལམ་དང༌། ཕྱི་མ་རྣམས་འཇིག་རྟེན་ལས་འདས་པའི་ལམ་དུ་བཤད་པའི་གནད་ཀྱིས། དྲོད་
ཆེ་འབྲིང་ཆུང་གསུམ་ཐམས་ཅད་མན་ངག་གི་སྐབས་འདིར་འཇིག་རྟེན་པའི་ལམ་ཁོ་ན་ལ་འཇོག་པ་
ཡིན་ལ། དེ་ཡང་ལམ་ལྔ་ལྟར་ན། དབང་བཞིའི་ལམ་བསྐྱེད་རྫོགས་རྣམས་སྒོམ་པ་ནི་ཚོགས་ལམ་
ཡིན་ཞིང་། དེ་ལས་ཉམས་མྱོང་གི་ལྟ་བ་མ་རྙེད་ན་ཚོགས་ལམ་རང་རྐྱང་དུ་ཤོར་བ་ཞེས་བྱ་བ་ཡིན་ལ།
ཉམས་མྱོང་གི་ལྟ་བ་རྙེད་ན། སྦྱོར་ལམ་དྲོད་ཀྱི་སྣེ་ཟིན་པ་ཡིན་པས། ཁམས་འདུས་པ་གསུམ་པོ་ལ་
དྲོད་ཆུང་འབྲིང་ཆེ་གསུམ་རིམ་གྱིས་འཆར་བ་ཡིན་ཏེ། གཞུང་བཤད་གཉག་མ་ལས། མདོར་ན་ཏིང་
ངེ་འཛིན་སྐྱེ་བའི་རྒྱུ་ཚོགས་པ་ལ་ཚོགས་ལམ་ཞེས་བྱ་བར་བཞེད་དོ། །ལམ་དེས་སྦྱོར་ལམ་དྲོད་དང་
འབྱོར་བར་འགྱུར་ན། དྲོད་གསུམ་ལ་ཆེ་འབྲིང་ཆུང་གསུམ་གྱི་བྱེ་བྲག་གིས། ཁམས་འདུས་པ་
གསུམ་རིམ་གྱིས་འཇུག་པས། ཐ་མལ་པའི་ལུས་ངག་ཡིད་དང་བྲལ་བའི་འབྲས་བུ་བཞི་ཐོབ་ནས་
ཞེས་སྨོས་ཏེ། ཞེས་སོགས་བཤད་པའི་ཕྱིར་དང་། གཞུང་བཤད་མན་ངག་གཏེར་མཛོད་ལས་ཀྱང་།
ལམ་དེ་དག་བསྒོམས་ཀྱང་མ་སྐྱེས་ན། ཚོགས་ལམ་རང་རྐྱང་དུ་ཤོར་བ་ཡིན་པས། ཕར་ཕྱིན་གྱི་ལྟ་བ་
དང་ཁྱད་པར་མེད་གསུང་། དེ་ལ་སྐྱེས་པའི་ཉམས་ལ་མི་བརྟན་པའི་ངོས་ནས་ལྟ་བ། ལམ་ཕན་
འདོགས་ཆུང་བའི་ངོས་ནས་དྲོད། སེམས་ལ་འཆར་བའི་ངོས་ནས་སེམས་ཉམས། རྟོག་པ་རྒྱུན་
ཆགས་ཀྱི་སྟོང་པའི་ངོས་ནས་བསྒོམ་པ། རྣམ་རྟོག་ཟིལ་གྱིས་གནོན་པའམ། ཡུལ་རྣམས་གྲོགས་སུ་
འཆར་བའི་ངོས་ནས་རྟོག་པ་ཞེས་བྱ། ཞེས་སོགས་བཤད་པས་སོ། །
དེས་ན་ལམ་གྱི་ཉམས་མྱོང་ལྟ་བ་རྒྱུད་ལ་སྐྱེས་ནས། མཐོང་ལམ་མ་སྐྱེས་ཀྱི་བར་གྱི་ཉམས་
སྣང་ལ་སྦྱོར་ལམ་དྲོད་ཅེས་བཞག་ནས། དེ་ཡང་ཁམས་འདུས་པ་གསུམ་གྱི་དབང་གིས་ཁམས་
འདུས་པ་དང་པོའི་ཉམས་སྣང་ལ། རྣམ་རྟོག་སྔོན་དུ་སོང་བའི་དྲོད་ཅེས་བྱ་ཞིང་། མ་ངེས་པ་འཁྲུལ་
སྣང་དུ་འཆར་བའི་དུས་དང༌། ཕྱི་རོལ་ཡུལ་རྐྱེན་གྱིས་གནོད་པས་དྲོད་ཆུང་ངུ་ཞེས་བྱ། ཁམས་འདུས་



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར་དཔེ་མི་འདྲ།
པ་བར་པའི་ཉམས་རྣམས་ལ་ཁམས་དགུ་འདུས་པའི་དྲོད་ཅེས་བྱ་ཞིང་། ངེས་པ་མཐོང་སྣང་དུ་འཆར་
བའི་དུས་དང་། ཕྱི་རོལ་ཡུལ་རྐྱེན་གྱིས་ཕན་འདོགས་པས། དྲོད་ཆེན་པོ་ཞེས་བྱ་བ་ཡིན་ལ། ཁམས་
འདུས་པ་ཐ་མའི་སྐབས་ཀྱི་དྲོད་ཆེན་པོའི་ལྡོག་པ་ལ། སྦྱོར་ལམ་ལྷག་མ་གསུམ་ཡང་འཇོག་སྟེ། རྟེན་
པདྨ་ཅན་གྱི་བྱེད་པ་ལས། རྩ་དབུ་མའི་མས་སྣར། རོ་རྐྱང་གཉིས་ཀྱི་མས་སྣར་ཆུད་པའི་རྟེན་འབྲེལ་
གྱིས། ཕྱི་ནང་གི་རྩེ་མོ་གཉིས། མ་སྐྱེས་པའི་ཆོས་ལ་བཟོད་པར་དཀའ་བའི་བཟོད་པ་གཅིག །
འཁོར་བའི་ཆོས་ལས་འདས་པའི་ཆོས་མཆོག་དང་། མྱ་ངན་ལས་འདས་པའི་ལམ་ཆོས་རྣམས་
རྫོ་གས་པའི་ཆོས་མཆོག་གཉིས་རྣམས་སྐྱེ་བ་ཡིན་པའི་ཕྱིར། དེ་ཡང་ཕྱིའི་རྩེ་མོ་ནི་རོ་རྐྱང་གཉིས་ཀྱི་
སྣ་རྩེར་རླུང་སེམས་ཕྱིན་པ་ཡིན་ལ། ནང་གི་རྩེ་མོ་ནི། དབུ་མའི་སྣ་རྩེར་རླུང་སེམས་ཕྱིན་པ་ཡིན་ཞིང་།
དེའི་ཚེ་དབུ་མའི་ནང་དུ་རླུང་སེམས་འདུས་པས་སྟོང་པ་ཉིད་ལ་མི་སྐྲག་པས་བཟོད་པ་ཞེས་བྱ་ལ། རྩ་
རོ་རྐྱང་གཉིས་ལས་འདས་པས་འཇིག་རྟེན་ལས་འདས་པའི་ཆོས་མཆོག་དང་། དབུ་མའི་སྣ་རྩེར་
རླུང་སེམས་བྱོན་པས་མྱ་ངན་ལས་འདས་པའི་ལམ་ཆོས་རྣམས་རྫོགས་པའི་ཆོས་མཆོག་ཅེས་བྱ་བ་
ཡིན་ཏེ། རྡོ་རྗེ་ཚིག་རྐང་ལས། ནང་གི་སངས་རྒྱས་རྣམས་ཀྱི་ལམ་སྲིད་པའི་རྩེ་མོར་ཕྱིན་ཅིང་། མ་
སྐྱེས་པའི་ཆོས་ལ་བཟོད་པར་དཀའ་བ། དབུ་མར་སེམས་རྟོག་མེད་ལོག་སེམས་འཕོས་ནི་བཟོད་པ།
འཁོར་བའི་ཆོས་ལས་འདས་ཤིང༌། མྱ་ངན་ལས་འདས་པའི་ལམ་ཆོས་རྣམས་ཡོངས་སུ་རྫོགས་པས་
ཆོས་ཀྱི་མཆོག་གོ་ཞེས་བཤད་པས་སོ། །འོ་ན་འདིར། སྦྱོར་ལམ་རྩེ་མོ་སོགས་ཅིག་ཆར་སྐྱེ་ཞིང་ལྡོག་
པས་ཕྱེ་བ་ཙམ་ཡིན་ནམ་སྙམ་ན། གཞུང་བཤད་ཀྱི་དངོས་བསྟན་དེ་ལྟར་སྣང་ཡང་། དོན་ལ་མ་
ཡིན་ཏེ། རིམ་ཅན་སྐྱེ་ཚུལ་ཚོགས་སྦྱོར་མངོན་རྟོགས་ནས་བཤད་པ་ལྟར་གོང་དུ་བསྟན་ཟིན་པའི་
ཕྱིར་རོ། །འདི་དག་ནི་གཞུང་བཤད་ཀྱི་དངོས་བསྟན་ཙམ་ཡིན་ལ། རྗེ་བཙུན་ས་པཎ་གྱི་ཕྱག་ཆེན་
མིག་ཐུར་ལས་བཤད་པའི་གནད་ཟབ་མོ་ནི། ཕྱག་ཆེན་སྐབས་སུ་འཆད་དོ། །
གཉིས་པ། དྲོད་ཐོབ་ནས་སྤྱོད་པ་སྤྱད་པ་ལ་གཉིས། རྒྱུད་དང་མན་ངག་གི་ལུགས་གཉིས་སོ། །
དང་པོ་ལ་དྲུག །སྤྱོད་པའི་ངོ་བོ། དབྱེ་བ། དབྱེ་བ་སོ་སོའི་རང་བཞིན། སྤྱོད་པ་སྤྱོད་པའི་དུས། སྤྱོད་
239



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
པ་སྤྱོད་པའི་གང་ཟག །དེ་སྤྱད་པའི་དགོས་པའོ། །དང་པོ་ནི། ནང་དུ་དེ་ཁོ་ན་ཉིད་རྟོག་པས་ཀུན་
ནས་བསླངས་ཏེ། ཕྱི་རོལ་ཏུ་ལུས་ངག་ཅི་འདོད་གཡོ་ཞིང་རྒྱུ་བའི་ཁྱད་པར་དེའི་ངོ་བོ། གཉིས་པ་
དབྱེ་ན། གཉིས་སུ་དབྱེ་བ་དང་། གསུམ་དུ་དབྱེ་བའོ། །དང་པོ་ལ། ཀུན་འདར་གྱི་སྤྱོད་པ་དང་།
་ ཀུན་ཏུ་བཟང་པོའི་སྤྱོད་པའོ། །དང་པོའི་མིང་གི་རྣམ་གྲངས་ནི། རྒྱལ་བུ་གཞོན་ནུའི་སྤྱོད་པ། གསང་
སྤྱོད། སྨྱོན་པ་བརྟུལ་ཞུགས་ཀྱི་སྤྱོད་པ་ཞེས་བྱ་ལ། གཉིས་པ་མིང་གི་རྣམ་གྲངས། ཕྱོགས་ལས་རྣམ་
པར་རྒྱལ་བའི་སྤྱོད་པ། རྒྱལ་ཚབ་ཆེན་པོའི་ས་ལ་གནས་པའི་སྤྱོད་པ། འཇིག་རྟེན་པའི་མངོན་དུ་
སྤྱོད་པ། ཚོགས་བདག་ཆེན་པོའི་སྤྱོད་པ་ཞེས་བྱ་བ་རྣམས་མིང་གི་རྣམ་གྲངས་སོ། །གཉིས་པ་གསུམ་ ་
དུ་དབྱེ་ན། ཀུན་འདར་གསང་སྤྱོད། ཀུན་འདར་མངོན་སྤྱོད། ཀུན་ཏུ་བཟང་པོའི་སྤྱོད་པ་དང་
གསུམ་མོ། ། །
གསུམ་པོ་སོ་སོའི་ངོ་བོ་ནི། དྲོད་ཆུང་ངུ་ཐོབ་ནས་དྲོད་འབྲིང་པོ་ཐོབ་ཕྱིར་དུ་སྤྱོད་པའི་སྤྱོད་པ།
སྤྱོད་པ་གསུམ་གྱི་ཟླས་ཕྱེ་བའི་ཀུན་འདིར་གསང་སྤྱོད་ཀྱི་ངོ་བོ་ཡིན་ལ། དྲོད་འབྲིང་པོ་ཐོབ་ནས་དྲོད་ -
ཆེན་པོ་མཐོང་ལམ་ཐོབ་ཕྱིར་དུ་སྤྱོད་པའི་སྤྱོད་པ་དེ། དེ་གསུམ་གྱིས་ཟླས་ཕྱེ་བའི་ཀུན་འདར་མངོན་
སྤྱོད་ཀྱི་ངོ་བོ་ཡིན་ཞིང་། དྲོད་ཆེན་པོ་མཐོང་ལམ་ཐོབ་ནས། ཕྱག་རྒྱ་ཆེན་པོ་མཆོག་གི་དངོས་གྲུབ་
བཅུ་གསུམ་རྡོ་རྗེ་འཛིན་པའི་ས་ཐོབ་ཕྱིར་དུ་སྤྱོད་པའི་སྤྱོད་པ་དེ། དེ་གསུམ་གྱིས་ཟླས་ཕྱེ་བའི་ཀུན་
ཏུ་བཟང་པོའི་སྤྱོད་པའི་ངོ་བོ་ཡིན་ནོ། །དེ་ཡང་། ཨ་ཝ་དྷུ་ཏི་ཞེས་པའི་དྷ་ཏི་ནི་གཉིས་ཡིན་ལ། དེ་
ལས་བཀག་པས་གཉིས་སྤངས་སམ། གཉིས་མེད་དམ། ཀུན་འདར་ཞེས་བྱ་སྟེ། གཟུང་འཛིན་གྱི་
རྣམ་པར་རྟོག་པ་འདར་བའམ། གཟུང་འཛིན་གྱིས་བསྡུས་པའི་བཟའ་བྱ་དང་བཟའ་བྱ་མ་ཡིན་པ་
གཉིས་སུ་མེད་པ་ལ་སོགས་པའི་སྤྱོད་པ་ཡིན་པས། ཀུན་འདར་གྱི་སྤྱོད་པ་ཞེས་བྱ་སྟེ། རྩ་རྒྱུད་དང་
པོའི་དྲུག་པ་ལས། བཟའ་དང་བཟའ་མིན་སྤྱོད་པ་དང་། །དེ་བཞིན་བཏུང་དང་བཏུང་མིན་ཉིད། །
བགྲོད་དང་བགྲོད་མིན་སྔགས་པ་ཡིས། །རྣམ་རྟོག་ཉིད་དུ་མི་བྱའོ། །ཞེས་བཤད་པས་སོ། །རང་གི་
རིགས་ལ་སོགས་པ་གསང་ཞིང་། སྨྱོན་པར་བརྫུས་ནས་མཚན་མོར་སྤྱོད་པས། སྨྱོན་པས་བརྟུལ་
240



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར་དཔེ་མི་འདྲ།
ཞུགས་ཀྱི་སྤྱོད་པའམ། ཀུན་འདར་གསང་སྤྱོད་ཅེས་བྱ་བ་ཡིན་ཏེ། བརྟག་གཉིས་ལས། བཟའ་དང་
བཟའ་མིན་ཇི་སྙེད་པ། །སྨྱོན་པའི་སྦྱོར་བས་བཟའ་བར་བྱ། །ཞེས་སོགས་དང་། དེ་ལྟར་མཆོག་ཏུ་
བསམ་བྱས་ནས། །ཤིན་ཏུ་གསང་བ་ཡོ་གའི་སྒོམ། ཞེས་བཤད་པས་སོ། །དྲོད་ཆེན་པོ་ཐོབ་བྱེད་ཀྱི་
གཞོན་ནུའི་ས་ལ་གནས་པའི་སྤྱོད་པ་ཡིན་པས་ན། རྒྱལ་པོ་གཞོན་ནུའི་སྤྱོད་པ་ཞེས་བྱ་ལ། དྲོད་ཆེན་
པོ་ཐོབ་ནས། རང་གི་རྟོག་པ་ཡེ་ཤེས་གཅིག་གི་ངོར་ཆོས་ཀུན་བཟང་པོར་རྟོགས་པས་ན་ཀུན་ཏུ་
བཟང་པོའི་སྤྱོད་པ་དང་། ས་ཐོབ་ནས་མི་མཐུན་ཕྱོགས་ཀྱི་རྫི་མི་ནུས་ཤིང་། དེ་ལས་རྒྱལ་བས་
ཕྱོགས་ལས་རྣམ་པར་རྒྱལ་བའི་སྤྱོད་པ། འཇིག་རྟེན་པའི་རྒྱལ་པོའི་རྒྱལ་ཚབ་ཆེན་པོ་དང་འདྲ་བར་
རྣམ་ཤེས་དང་ཡེ་ཤེས་ཆ་མཉམ། ཟག་པ་མེད་པའི་ཡེ་ཤེས་མངོན་དུ་གྱུར་པས། གཞན་དོན་ཐོགས་
མེད་དུ་སྤྱོད་པ། རྒྱལ་ཚབ་ཆེན་པོའི་ས་ལ་གནས་པའི་སྤྱོད་པ་ཞེས། ས་ཐོབ་པའི་སྤྱོད་པ་དེ་ལ་
མཚན་གྱི་རྣམ་གྲངས་གསུམ་པོ་དེ་བཏགས་པ་ཡིན་ཏེ། ལྔ་པའི་གསུམ་པ་ལས། ཀུན་བཟང་
མཚུངས་པ་མེད་གྲུབ་པས། །སྤྱོད་པ་ངེས་རིག་རྡོ་རྗེ་ཅན། །ཞེས་དང་། བྱང་ཆུབ་ལ་ནི་སེམས་བཞག་
ནས། །ཕྱོགས་ལས་རྒྱལ་བའི་སྤྱོད་པ་ཙམ། །ཞེས་དང་། ཡང་ནི་དཔལ་ལྡན་རྒྱལ་ཚབ་ཆེ། །བརྟུལ་
ཞུགས་སྤྱོད་པ་བསྒྲགས་པ་ཡིས། །སེམས་ཅན་ཀུན་གྱི་དོན་གྱི་ཕྱིར། །གང་གི་དངོས་གྲུབ་མཐར་
འགྲོ་བ། །ཞེས་བཤད་པས་སོ། །
བཞི་པ་སྤྱོད་པ་སྤྱད་པའི་དུས་ལ་གཉིས། གང་གི་ཚེ་སྤྱད་པ་དང༌། ཇི་སྲིད་སྤྱད་པའི་ཡུན་
ཚད་དོ། །དང་པོ་ནི། དྲོད་ཆུང་ངུ་ཐོབ་ནས། ཀུན་འདར་གསང་སྤྱོད་སྤྱོད་དེ། མཚན་མོའི་དུས་
བཟའ་བྱ་དང་བཟའ་བྱ་མ་ཡིན་པ་གཉིས་མེད་པ་སོགས་སྤྱོད་ཅིང་། ཉིན་མོར་རང་གི་རིགས་དང་།
མཐུན་པར་སྤྱོད་པའོ། །འབྲིང་པོ་ཐོབ་ནས། ཀུན་འདར་འཇིག་རྟེན་པའི་མངོན་སྤྱོད་དེ། རང་གི་
ཡུལ་འཁོར་སྤངས་ཏེ་རང་གི་རིགས་ལ་སོགས་པ་གསང་ནས་སྨོན་པར་བརྫུས་ཏེ་ཉིན་མོ་སྤྱོད་པ་
བྱེད་པའོ། །དྲོད་ཆེན་པོ་ཞེས་བྱ་བ། ཟག་མེད་ས་དང་པོའི་གྲུབ་མཐའ་སྙོགས་ནས། ལུང་བསྟན་
པའི་ཕྱག་རྒྱ་ལ་བརྟེན་ནས། ཀུན་ཏུ་བཟང་པོའི་སྤྱོད་པའམ། ཕྱོགས་ལས་རྣམ་པར་རྒྱལ་བའི་སྤྱོད་
་
241



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
པ་སྤྱད་དེ། ས་ལྷག་མ་རྣམས་བགྲོད་པར་བྱེད་པ་ཡིན་ཏེ། མངོན་པར་རྟོགས་པ་རིན་པོ་ཆེའི་ལྗོན་
ཤིང་ལས། དེས་དྲོད་ཆེན་པོ་ཐོབ་སྟེ། ཟག་པ་མེད་པའི་ཡེ་ཤེས་འཇིག་རྟེན་ལས་འདས་པའི་གྲུབ་
མཐའ་སྙོགས་ནས། ལུང་བསྟན་པའི་ཕྱག་རྒྱ་བྱུང་བ་དང༌། ཀུན་ཏུ་བཟང་པོའི་སྤྱོད་པ་འཇིག་རྟེན་
པའི་མངོན་དུ་སྤྱོད་དོ། །ཞེས་བཤད་པས་སོ། །དེས་ན། སྤྱོད་པ་དང་པོ་ནི་གསང་སྤྱོད་ཡིན་ལ། ཕྱི་མ་
གཉིས་ནི་མངོན་སྤྱོད་ཡིན་པས་གཉིས་སུ་འདུ་བ་ཡིན་ནོ། །གཉིས་པ་ཡུན་ཚད་ནི། སྤྱོད་པ་དེ་དག་
ཀྱང་ཟླ་བ་རེ་རེར་མ་མཐའ་སྤྱོད་དགོས་ཏེ། བརྟག་གཉིས་ལས། ཟླ་བ་གཅིག་ཏུ་གསང་ལ་སྤྱོད། །ཇི་
སྲིད་ཕྱག་རྒྱ་མ་རྙེད་པར། །ཞེས་གསང་སྤྱོད་ཀྱི་དུས་བསྟན་ནས། ཟླ་བ་གཅིག་གི་སྐལ་ལྡན་པར། །
འགྱུར་བ་འདི་ལ་ཐེ་ཚོམ་མེད། །ཅེས་མངོན་སྤྱོད་ཀྱི་ཡུན་ཚད་བསྟན་པས་སོ། ། །
ལྔ་པ་སྤྱོད་པ་སྤྱོད་པའི་རྟེན་ནི། དྲོད་ཐོབ་ཅིང་། ཚེ་འདི་ཉིད་ལ་སེམས་ཅན་གྱི་དོན་དུ་ཕྱག་རྒྱ་
ཆེན་པོ་མཆོག་གི་དངོས་གྲུབ་ཐོབ་འདོད་ཀྱི་ཁྱད་ཆོས་གཉིས་ལྡན་ཞིག་དགོས་ཏེ། བརྟག་གཉིས་
ལས། ཅུང་ཟད་དྲོད་ནི་ཐོབ་པ་ན། །གལ་ཏེ་སྤྱོད་པ་བྱེད་འདོད་པས། །གལ་ཏེ་འགྲུབ་འགྱུར་འདོད་
ཡོད་ན། །འདིས་ནི་སྤྱོད་པ་སྤྱད་པ་ཉིད། །ཅེས་བཤད་པས་སོ། །
དྲུག་པ་སྤྱོད་པ་སྤྱད་པའི་དགོས་པ། སེམས་ཀྱི་བརྟན་གཡོ་བརྟག་པ་དང་། རང་དོན་མཐར་
ཕྱིན་པའི་ཕྱིར་དུ། ཀུན་འདར་གསང་སྤྱོད་དང་མངོན་སྤྱོད་དེ་སྤྱོད་པ་དང་པོ་གཉིས་བྱེད་དགོས་ཏེ།
བརྟག་གཉིས་ལས། ཡིད་ནི་བརྟན་ནམ་གཡོ་འམ་ཅི། །རང་གི་སེམས་ནི་སོ་སོར་བརྟག །ཅེས་
བཤད་པས་སོ། །སེམས་ཅན་ཡོངས་སུ་སྨིན་པ་དང་། གཞན་དོན་མཐར་ཕྱིན་པའི་ཕྱིར་དུ་ཀུན་ཏུ་
བཟང་པོའི་སྤྱོད་པ་བྱེད་དགོས་ཏེ། བརྟག་གཉིས་ལས། སེམས་ཅན་རྗེས་སུ་བཟུང་བའི་རྒྱུར། །བློ་
ལྡན་ཆེན་པོས་རྒྱུ་བར་བྱ། །ཞེས་བཤད་པས་སོ། །གཉིས་པ་མན་ངག་གི་ལུགས་ལ། གཞུང་བཤད་
རྣམ་འགྲེལ་གཉག་མ་ལས། དེའི་གཉེན་པོར་སྤྱོད་པ་ཆུང་ངུ་དྲན་པ་ཉེ་བར་བཞག་པ་བཞི་ནི་རང་ཡེ་
དམ་གྱི་ལྷ་དང༌། ཞེས་སོགས་དང་། དེའི་གཉེན་པོར་སྤྱོད་པ་ཆེན་པོ་ཡང་དག་པར་སྤོང་བ་བཞི་
འཇུག་སྟེ། དེ་ཡང་དོན་ནི་དབང་བཞི་པ་མཚན་ཉིད་པ་ཡིན་པས། དབང་བླང་བའི་ཡུལ་གང་ལས་
242



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར་དཔེ་མི་འདྲ།
བླང་བ། རྟེན་གང་ལ་ཐོབ་པ། དབང་རང་གི་ངོ་བོ་གང་ཡིན་པ། དེ་ལས་ཕན་ཡོན་གང་འབྱུང་བ་སྟེ་
བཞིར་ཤེས་པར་བྱའོ། །ཞེས་སོགས་བཤད་པ་ལྟར། དྲན་པ་ཉེར་གཞག་བཞི་ལས་སྤྱོད་པ་ཆུང་ངུ་
དང་། ཡང་དག་སྤོང་བ་བཞི་ལ་སྤྱོད་པ་ཆེན་པོ་ཞེས་སྤྱོད་པ་གཉིས་ལས་མ་བཤད་ཀྱང་། པཎ་ཆེན་
འབུམ་ཕྲག་གསུམ་པོ་ཐམས་ཅད་མཁྱེན་པས། འཕྲང་གསུམ་སྒྲོལ་བའི་སྤྱོད་པ་རྣམ་པ་གསུམ། ཞེས་
སྤྱོད་པ་གསུམ་བཤད་པ་ལྟར་ན། སྤྱོད་པ་ཆུང་ངུ་ནི་རྫུ་འཕྲུལ་རྐང་པ་བཞི་སྟེ། དེས་སྣང་བ་དགྲར་
ལོངས་ཀྱི་འཕྲིང་ལས་བསྒྲལ་ཏེ། ཁམས་འདུས་པ་དང་པོ་ཚོགས་ལམ་ཆུང་ངུའི་ལམ་ཆོད་དེ། མ་
དག་པ་དུག་ལྔ་སོགས་ཐ་མལ་སྣང་བ་རྣམས། ས་རླུང་རྫུ་འཕྲུལ་གྱི་རྐང་པ་སོགས་ཀྱི་ཉམས་ཀྱི་སྣང་
བར་འཆར་བས་སོ། །
སྤྱོད་པ་འབྲིང་ནི་དྲན་པ་ཉེར་གཞག་བཞི་སྟེ། དེས་སྟོང་པ་དགྲར་ལངས་ཀྱི་འཕྲེང་ལས་
བསྒྲལ་ཏེ་ཁམས་འདུས་པ་བར་པ་ཚོགས་ལམ་འབྲིང་གི་ལམ་ཆོད་དེ། སྟོང་པོ་དགུའི་ནང་ནས།
ཤེས་རབ་ཀྱི་ཨར་རླུང་སེམས་འདུས་པས་སྟོང་པའི་ཉམས་འབའ་ཞིག་ཤར་བ་སྟེ། དེའི་གཉེན་པོར་
རང་ཡི་དམ་གྱི་ལྷར་གསལ་བ་ལུས་དྲན་པ་ཉེར་གཞག་སོགས་བཞི་སྒོམ་པས། སྣང་སྟོང་ཟུང་དུ་ཆུད་
དེ་སྣང་བ་ལྷག་པའི་ལྷ་དང་། སྒྲ་ཐམས་ཅད་སྔགས་སུ་འཆར་བའི་ཏིང་ངེ་འཛིན་རྒྱུན་མི་འཆད་
པས་སོ། །འདིར་སྟོང་པ་དགྲར་ལངས་ཀྱི་སྟོང་པ་ངོས་འཛིན་པ་ལ། སྤྱིར་ལམ་འབྲས་ལས་སྟོང་པ་
དགུར་བཤད་དེ། ཤེས་རབ་ཀྱི་ཨར་རླུང་སེམས་ཐིམ་པས་མཐོང་ཡུལ་འགག་པའི་སྟོང་པ། སྙིང་
པོའི་ཨེར་རླུང་སེམས་ཐིམ་པས་སྤང་བྱ་གཟུང་འཛིན་ལས་གྲོལ་བའི་སྟོང་པ། འགོག་པའི་སྙོམ་
འཇུག་གི་རྩར་རླུང་སེམས་ཐིམ་པས་ཚོགས་དྲུག་འགག་པའི་སྟོང་པ། རླུང་གི་རླུང་སྤུ་གྲི་སྟོབས་སུ་
གྱུར་པས་ཤེས་པ་སྐད་ཅིག་ཀྱང་མི་གནས་ཤིང་གཉིད་ཀྱང་འཆག་པས། ཡོན་ཏན་ཏིང་ངེ་འཛིན་གྱིས་
སྟོང་པའི་སྟོང་པ། ཕྱི་དབྱིབས་ཀྱི་ཨར་རླུང་སེམས་ཐིམ་པས་ལུས་ཐིག་ལེས་གང་ཞིང་ཟག་བཅས་ཀྱི་
བདེ་བ་རྒྱས་པས། བདེ་བས་བརྒྱལ་བའི་སྟོང་པ། རྩ་རླུང་འགའ་ཞིག་གི་རྟེན་འབྲེལ་ལས་ནང་ལུས་
ཀྱི་ཆ་ཤས་རེ་རེ་ཙམ་དང་། ཕྱི་ཆུ་ལ་སོགས་པའི་ཆ་ཤས་རེ་རེ་ཙམ་མེད་པར་མཐོང་བོ། ཉི་ཚེ་བའི་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
སྟོང་པ། ཕྱི་ནང་གི་གནས་ལུགས་དེ་བཞིན་ཉིད་ནི། ངོ་བོ་ཉིད་ཀྱིས་སྟོང་པ། ཐོས་བསམ་ལ་བརྟེན་
ནས་མ་རྟོག་ལོག་རྟོག་གི་མདུད་པ་གྲོལ་བ་ནི། སྒྲོ་འདོགས་ཆོད་པའི་སྟོང་པ། འབྲས་བུ་ཆོས་སྐུའི་ཡེ་
ཤེས་དག་པ་གཉིས་ལྡན་ནི། རྣམ་པ་ཐམས་ཅད་པའི་མཆོག་དང་ལྡན་པའི་སྟོང་པ་སྟེ། སྟོང་པ་དགུ་
ཡོད་དོ། །དེ་ལས་འདིར་ནི་སྟོང་པ་དང་པོ་དེ་ཉིད་ཡིན་ཏེ། གསང་གནས་རྩ་གསུམ་གྱི་འདུས་མདོ་
གཡོན་རྐྱང་མའི་ཆ་ཤས་དང་པོ་ན། གཟུགས་མེད་ཀྱི་ས་བོན་ཤེས་རབ་ཀྱི་ཨ་དམར་པོ་དེར་རླུང་
སེམས་ཐིམ་པས། སྐྱོན་དངོས་པོ་དང་མཚན་མས་སྟོང་། ཡོན་ཏན་ཏིང་ངེ་འཛིན་ཞི་ལྷག་གིས་སྟོང་། .
བསམ་གཏན་གྱི་ཁང་བུ་བསམ་གཏན་གྱིས་སྟོང་། སྤང་བྱ་མཐོང་ཡུལ་སྣ་ཚོགས་ཀྱིས་སྟོང་པ་ཞིག་
འབྱུང་བ་དེའི་གཉེན་པོར། དྲན་པ་ཉེར་གཞག་བཞི་སྒོམ་དགོས་པས་སོ། །འདི་ནི་འབྲས་མིང་རྒྱུ་ལ་
བཏགས་པ་སྟེ། སྟོང་ཉམས་འབའ་ཞིག་ཤར་བ་ན། རང་ལྷར་གསལ་འདེབས་པའི་དྲན་པ་ཉེར་
གཞག་སོགས་བཞི་བསྒོམ་སྟེ། སེམས་ཀྱི་བརྟན་གཡོ་བརྟག་པའི་ཕྱིར་དུ་ལུས་ངག་ཡིད་གསུམ་གྱི་
སྤྱོད་པ་སྣ་ཚོགས་སྤྱོད་པའོ། །དེས་ན་རྒྱུད་ནས་བཤད་པའི་ཀུན་འདར་གསང་སྤྱོད་ཀྱང་འདི་ནས་
སྤྱོད་པར་སེམས་སོ། །
སྤྱོད་པ་ཆེན་པོ་ནི་ཡོང་དག་སྤོང་བ་བཞི་སྟེ། དེས་བདེ་བས་བྱིང་བ་ཆེན་པོ་རྒྱལ་བའི་འཕྲང་
ལས་བསྒྲལ་ནས། ཁམས་འདུས་པ་ཐ་མ་ཚོགས་ལམ་ཆེན་པོའི་ལམ་ཆོད་དེ། དེ་ཡང་གསང་གནས་
རྩ་གསུམ་གྱི་འདུས་མདོ་དབུ་མའི་ཆ་ཤས་ཀྱི་དབྱིབས་ཀྱི་ཨ་དཀར་པོར་རླུང་སེམས་ཐིམ་སྟེ། བདེ་
བས་བརྒྱལ་བའི་སྟོང་པར་ཆོག་ཤེས་པའི་བདུད་ཀྱིས་ཟིན་པ་ན། རྟེན་པདྨ་ཅན་མའི་རྟེན་འབྲེལ་
ལས། གཡོན་རྐྱང་མའི་ཆ་ཤས་ཀྱི་ཡི་གེ་བཞི་པ་སྙིང་པོའི་ཨ་རྩ་དབུ་མའི་མས་སྣར་ཞུགས་པས། ཕྱི་
དབྱིབས་ཀྱི་ཨ་གྱེན་ལ་བསྐྱོད་དེ། སྙིང་པོའི་ཨའི་ཉམས་དེས། ཕྱི་དབྱིབས་ཀྱི་ཨའི་བྱིང་བ་ཆེན་པོ་
དེ་ལས་ཀློང་ནུས་པས་སོ། །དེས་ན། ཡང་དག་སྤོང་བཞི་འདི་ལ་སྤྱོད་པ་ཆེན་པོ་ཞེས་བྱ་སྟེ། སྤྱོད་པ་
སྔ་མ་གཉིས་ནི། ཕྱག་རྒྱའི་ཉམས་ལེན་དང་མ་འབྲེལ་བ་ལས། འདི་ནི་དངོས་ཀྱི་ཕྱག་རྒྱའི་ཉམས་
ལེན་དང་ལྡན་པས་སོ། །འདི་ཡང་འབྲས་མིང་རྒྱུ་ལ་བཏགས་པ་སྟེ། བྱིང་བ་ཆེན་པོའི་འཕྲང་དུ་ལྷུང་
244



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར་དཔེ་མི་འདྲ། །
བའི་ཚེ། ལུང་བསྟན་པའི་ཕྱག་རྒྱ་པདྨ་ཅན་དང་འགྲོགས་ཏེ་སེམས་ཀྱི་བརྟན་གཡོ་བརྟག་པའི་སྤྱོད་
པ་སྣ་ཚོགས་སྤྱོད་པའོ། །དེས་ན་རྒྱུད་ནས་བཤད་པའི་ཀུན་འདིར་མངོན་སྤྱོད་ཀྱང་འདི་ནས་སྤྱོད་པ་
ཡིན་ནོ། །མན་ངག་ལས་སྤྱོད་པ་ཆུང་དུ་དྲན་པ་ཉེར་གཞག་དང་ཆེན་པོ་ཡང་དག་སྤོང་བ་བཞི། ཞེས་
གསུངས་པའི་གནད་ཀྱང་འདི་ཡིན་ཏེ། འཕྲེང་ཕྱི་མ་གཉིས་བསྒྲལ་བའི་ཕྱིར་དུ་གསང་སྤྱོད་མངོན་
སྤྱོད་སོགས་སྤྱོད་པ་ཤས་ཆེ་བའི་ཕྱིར་རོ། །དེ་ལྟ་བུའི་ཡང་དག་སྤོང་བཞིའི་རྟེན་འབྲེལ། དྲོད་སོགས་
སྦྱོར་ལམ་བཞི་བགྲོད་པའི་ཚུལ་ནི་བཤད་ཟིན་ཏོ། །གཉིས་པ་ཉེ་རྒྱུ་ལ་གཉིས། རྒྱུད་དང་མན་ངག་
གི་ལུགས་གཉིས་སོ། །དང་པོ་ལ་གཉིས། ཕྱག་རྒྱ་བརྟེན་པའི་དགོས་པ་དང་། ཉེ་རྒྱུའི་ཉམས་ལེན་
དངོས་སོ། །དང་པོ་ནི། སྤྱིར་ཕྱག་རྒྱ་བརྟེན་པའི་དུས་གསུམ་སྟེ། དང་པོ་དབང་དུས། བར་དུ་ལམ་
དུས། ཐ་མ་འབྲས་བུའི་དུས་སོ། །དེ་ཡང་དུས་གསུམ་ཆར་དུ་ཕྱག་རྒྱ་བརྟེན་པའམ། དང་པོ་གཉིས་
སུ་མ་བརྟེན་ཀྱང་། ཐ་མར་བརྟེན་ན་ཕྱག་རྒྱའི་དངོས་གྲུབ་འགྲུབ་ལ། དང་པོ་གཉིས་སུ་བརྟེན་ཀྱང་
ཐ་མ་འབྲས་དུས་སུ་མ་བརྟེན་ན་མི་འགྲུབ་པས། ཕྱག་རྒྱའི་རྣལ་འབྱོར་ནི། ཅིས་ཀྱང་གལ་ཆེ་བ་
ཡིན་ཏེ། གུར་ལེའུ་བཅོ་ལྔ་པ་ལས། ཕྱག་རྒྱའི་དངོས་གྲུབ་དངོས་གྲུབ་ཆེ། །དངོས་གྲུབ་ཀུན་གྱི་སྤྱོད་
ཡུལ་མིན། །ཞེས་བཤད་པས་སོ། །
གཉིས་པ་ལ་དྲུག །ཉེ་རྒྱུའི་ངོ་བོ། མངོན་དུ་བྱེད་པའི་དུས། མངོན་དུ་བྱ་བའི་གནས། གང་ལ་
བརྟེན་པའི་ཕྱག་རྒྱ། མངོན་དུ་བྱེད་པའི་ཐབས། འབྲས་བུ་འགྲུབ་པའི་ཚུལ་ལོ། །དང་པོ་ནི། ཐབས་
གཉིས་ལས་བྱུང་བའི་ཨ་ལི་དང་ཀཱ་ལིའི་བདག་ཉིད། བྱང་ཆུབ་ཀྱི་སེམས་བརྒྱད་དྲུག་གི་བདག་ཉིད་
ཅན་ནི། ཉེ་རྒྱུའི་ངོ་བོ་ཡིན་ནོ། །དེ་ཡང་ཐབས་གཉིས་ནི། རང་བྱིན་རླབས་ལས་བྱུང་བ་ནི། ཨཱ་ལི་
བྱང་ཆུབ་ཀྱི་སེམས་དང་། དཀྱིལ་འཁོར་འཁོར་ལོ་ལ་བརྟེན་ནས་བྱུང་བ་ནི་ཀཱ་ལི་བྱང་ཆུབ་ཀྱི་
སེམས་ཞེས་བྱ་ལ། དེ་ཉིད་ལ་ལྡོག་པས་ཕྱེ་ན། ཐབས་སྒྲུབ་པ་པོས་རང་བྱིན་རླབས་སྒོམ་པའི་ཞུ་
བདེ་གཉིས། དཀྱིལ་འཁོར་འཁོར་ལོ་སྒོམ་པའི་ཞུ་བདེ་གཉིས་ཏེ་བཞི། ཤེས་རབ་ལའང་དེ་བཞིན་
བཞི་སྟེ་བརྒྱད་དོ། །དྲུག་ནི། ཤེས་རབ་ཀྱིས་རང་བྱིན་རླབས་མ་བསྒོམས་ཀྱང་ཐབས་ཀྱིས་དེས་
245.



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པོ།
བཏུབ་པས་དྲུག་གོ །ཡང་ན་ཐབས་ལ་ཞུ་བ་བདེ་བ་མི་རྟོག་པ་བཞི། ཤེས་རབ་ལའོང་བཞི་སྟེ་བརྒྱད།
ཞུ་བ་བདེ་བ་མི་རྟོག་པ་གསུམ་གསུམ། རང་རིག་པ་སྤྱི་ཁྱབ་ཏུ་བཏང་བས་དྲུག་གོ །
གཉིས་པ་དུས་ལ་གཉིས། ཉེ་རྒྱུ་གོམས་པའི་དུས་དང་། ནམ་འགྲུབ་པའི་དུས་སོ། །དང་པོ་ལ།
མངོན་རྟོགས་ལྗོན་ཤིང་ལས། རིམ་པ་གཉིས་བསྒོམས་ཏེ་དྲོད་ཐོབ་ནས། གསང་སྤྱོད་ཟླ་བ་གཅིག་
སྤྱད་པའི་མཐར་ཉེ་རྒྱུ་བསྒོམ་པའི་སྐལ་བ་དང་ལྡན་པར་འགྱུར་རོ། །ཞེས། དྲོད་ཆུང་ངུ་ཐོབ་གསང་
སྤྱོད་བཅད་ནས་ཉེ་རྒྱུ་བསྒོམ་པར་བཤད། ཡང་། རྗེ་བཙུན་ས་པཎ་གྱི་བདག་མེད་བསྟོད་འགྲེལ་
ལོས། ཉེ་རྒྱུ་སྤྱོད་པའི་གང་ཟག་ནི། ས་བརྒྱད་པ་ཡན་གྱིས་བསྒྲུབ་ཏུ་རུང་ལ། དེས་ན་ས་བརྒྱད་པས་
སྒྲུབ་ན་ཞག་བདུན་འགོར་ལ། ས་དགུ་པ་ནས་རིམ་པ་བཞིན་འགྲུབ་ཉེ་ཞིང་། ས་བཅུ་གཉིས་པས་
སྒྲུབ་ན་ཉི་མ་གཅིག་ཉིད་ཀྱིས་འགྲུབ་བོ་ཞེས་གསུང་སྟེ། དྲི་མ་མེད་པའི་ཐུགས་དང་ལྡན་པའི་བླ་མའི་
ཞལ་ནས་ཀྱང༌། ཉེ་རྒྱུ་ཞག་བདུན་པ་འདི་ལ་དགོངས་ནས། མདོ་ལས་ཀྱང་བྱང་ཆུབ་སེམས་དཔའ་
མི་སྐྱེ་བའི་ཆོས་ལ་བཟོད་པ་ཐོབ་པ་ནི་འདོད་ན་ཞག་བདུན་ནའང་མངོན་པར་རྫོགས་པར་འཚང་
རྒྱའོ། །ཞེས་གསུངས་པའང་དེ་དང་རྗེས་སུ་མཐུན་ནོ། །ཞེས་མ་མཐའ་ས་བརྒྱད་པ་ཐོབ་ནས་ཉེ་རྒྱུའི་
ཉམས་སུ་ལེན་པར་བཤད་པའི་ལུགས་མི་འདྲ་བ་གཉིས་སྣང་ངོ༌། །གཉིས་པ་དུས་ནི། ཞག་བདུན་
ཚུན་ཆོད་ཀྱིས་འགྲུབ་སྟེ། གུར་ལེའུ་བཅོ་ལྔ་པ་ལས། ཉི་མ་གཅིག་གིས་འགྲུབ་པར་འགྱུར། །ཉི་མ་
གསུམ་གྱིས་སྦྱོར་བ་དང་། །དེ་བཞིན་དུ་ནི་ཉི་མ་བཞི། །ཉི་མ་ལྔ་ཡི་སྦྱོར་བ་ཡིས། །འགྲུབ་འགྱུར་
འདི་ལ་ཐེ་ཚོམ་མེད། །ཞེས་སོགས་བཤད་པས་སོ། །
གསུམ་པ་གནས་ལ་གཉིས་ཏེ། ཕྱིའི་གནས་དང་། ནང་གི་གནས་སོ། །དང་པོ་ལ། ཐུན་མོང་
གི་གནས། ཐུན་མོང་མིན་པ་དྲང་དོན་གྱི་གནས། ངེས་དོན་དོན་དམ་པའི་གནས་གསུམ་ལས། དང་
པོ་ནི། འཕགས་ཡུལ་རྡོ་རྗེའི་གདན་ལྟ་བུའོ། །གཉིས་པ་ནི། རྣམ་སྣང་གངས་ཆེན་མཚོ་ཞིང་འོག་
མིན་ལྟ་བུའོ། །གསུམ་པ་ནི། རྣལ་འབྱོར་པ་རང་ཉིད་གང་དུ་གནས་ཤིང་འབྲས་བུ་མངོན་དུ་བྱས་
པའི་གནས་དེ། ཕྱི་ལྟར་ན་རྡོ་རྗེ་གདོན་དང་། ནང་ལྟར་ན་འོག་མིན་ཞེས་འཇོག་པ་ཡིན་ཏེ། བདེ་
24fi



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར་དཔེ་མི་འདྲ།
མཆོག་རྩ་རྒྱུད་ལས། རྣལ་འབྱོར་ཆེ་མཆོག་ཧེ་རུ་ཀ །ཡུལ་ཕྱོགས་གང་ན་གནས་གྱུར་པ། །ཡུལ་ངན་
མཐའ་ཁོབ་ཡིན་ན་ཡང་། །ཡུལ་དེ་ཡོངས་སུ་བརྟག་༼དག༽པ་ཡིན། །ཞེས་བཤད་པས་སོ། །གཉིས་
པ་ནང་གི་གནས་ནི། ཐབས་ཀྱི་རིགས་ཀྱི་བདག་པོའི་ཁ་དང༌། ཡུམ་གྱི་ཆུ་མཛེས་པའི་སྤྱི་བོ་གཉིས་
འཛོམས་པའི་ཆོས་ཀྱི་འབྱུང་གནས་དེ་ཉིད་ཡིན་ཏེ། བརྟག་གཉིས་ལས། ཨེ་ཡི་ཆ་བྱད་བཟང་པོ་
གང་། །དབུས་སུ་ཝཾ་གི་རྣམ་པར་གནས། །བདེ་བ་ཐམས་ཅད་ཀྱི་ནི་གནས། །སངས་རྒྱས་རིན་ཆེན་
ཟ་མ་ཏོག །ཅེས་བཤད་པས་སོ། །
བཞི་པ་གང་ལ་བརྟེན་པའི་ཕྱག་རྒྱ་ནི། སྤྱིར་ཕྱག་རྒྱ་ལ། དང་པོ་ནས་གོམས་པ། གྲུབ་པ་
ཐོབ་པ། ལུང་བསྟན་པ། མཐུས་བཀུག་པའི་ཕྱག་རྒྱ་དང་བཞི་ལས། སཾ་ཊི་ལས། བཞི་ཀས་གྲོལ་
བའི་རྟེན་དུ་འགྱུར་བ་ལྟ་བུར་བཤད་ཀྱང་། གུར་ལས། མིའི་ཕྱག་རྒྱས་ནི་གྲོལ་བའི་རྟེན་བྱེད་ལ། ལྷ་
མོ་ལ་སོགས་པས་ནི་གྲོལ་བར་མི་ནུས་ཀྱི། ལོངས་སྤྱོད་པའི་རྟེན་ཙམ་དུ་བཤད་དེ། གུར་ལས། མི་
ཡི་ཕྱག་རྒྱས་བླངས་ནས་ནི། །དེ་ལ་ཆོག་ནི་རབ་ཏུ་དབྱེ། །ཞེས་སོགས་བཤད་པས་སོ། །
ལྔ་པ་མངོན་དུ་བྱེད་པའི་ཐབས་ལ་གཉིས། རང་བྱིན་རླབས་དང༌། དཀྱིལ་འཁོར་འཁོར་
ལོ་འོ། །དང་པོ་ན། རླུང་དང་། གཏུམ་མོ་ལ་སོགས་པའི་རྣལ་འབྱོར་ཏེ། དེས་ཁམས་ཅུང་ཟད་དྭངས་
པར་བྱས་ནས། གཉིས་པ་དཀྱིལ་འཁོར་འཁོར་ལོ་ནི། དངོས་སམ་ཡེ་ཤེས་ཀྱི་ཕྱག་རྒྱའི་རྣལ་འབྱོར་ཏེ།
དབང་དངོས་ཀྱི་ཕྱག་རྒྱ་ལ་བརྟེན་ནས། འབྲས་བུ་མངོན་དུ་བྱེད་དོ། །
དྲུག་པ་ཇི་ལྟར་འབྲས་བུ་གྲུབ་པའི་ཚུལ་ལ་གཉིས། ཕྱིའི་མངོན་བྱང་ལྔ་མཉམ་སྦྱོར་གྱི་ཚུལ་
གྱིས་འཚང་རྒྱ་བ། ཐུན་མོང་བའི་ལུགས་དང་། ནང་གི་མངོན་བྱང་ལྔ་མི་མཉམ་སྦྱོར་གྱི་ཚུལ་གྱིས་
འཚང་རྒྱ་བ་ཐུན་མོང་མིན་པའི་ལུགས། དེ་གཉིས་ཅིག་ཆར་དུ་གྲུབ་པའི་སྒོ་ནས་འཚང་རྒྱ་བ་གསང་
བོ་མན་ངག་གི་ལུགས་དང་གསུམ་མོ། །དང་པོ་ནི། འཚང་རྒྱ་བའི་སྒྲུབ་པ་པོ་དེ་ཉིད་འོག་མིན་དུ་མི་
གཡོ་བའི་ཏིང་ངེ་འཛིན་ལ་མཉམ་པར་བཞག་པའི་ཚེ། ཕྱོགས་བཅུའི་དེ་བཞིན་གཤེགས་པ་ཐམས་
ཅད་ཀྱིས། སེ་གོལ་གྱི་སྒྲས་སད་པར་བྱས་ཏེ། ཨ་ཙིཏྟ་པྲ་ཏི་བྷེ་ཀ་རོ་མི། ཞེས་གསུངས་པའི་དོན་



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ཉམས་སུ་བླངས་པ་ལས། མཉམ་གཞག་ཏུ་རང་བཞིན་རྣམ་དག་གི་རྟོགས་པ་སྐྱེ། རྗེས་ཐོབ་ཏུ་སྙིང་
ཀར་ཟླ་བའི་དཀྱིལ་འཁོར་གྱི་སྣང་བ་ཤར་ཏེ། ཐབས་ཀྱི་ཕ་རོལ་ཏུ་ཕྱིན་པའི་ངོ་བོ་མེ་ལོང་ལྟ་བུའི་ཡེ་
ཤེས་ཀྱི་རང་བཞིན། མི་བསྐྱོད་པའི་གོ་འཕང་ཆ་ཙམ་མཉེས། སེམས་སོ་སོར་རྟོགས་པ་ལས་མངོན་
པར་བྱང་ཆུབ་པ་ཞེས་བྱ་བའི་མངོན་བྱང་དང་པོ་གྲུབ། རྗེས་འཇུག་རྣམས་མངོན་བྱང་དང་པོ། ཟླ་
བར་སྒོམ་པ་ཡང་དེ་ཉིད་མཚོན་པ་ཡིན། ཡང་བྷ་དྷི་ཙིཏྟ་ཨུཏྤ་ཏ་ཡ་མི་ཞེས་པའི་དོན་བསྒོམས་པས།
མཉམ་གཞག་ཏུ་གློ་བུར་རྣམ་དག་གི་རྟོགས་པ་སྐྱེ། རྗེས་ཐོབ་ཏུ་ནག་ནོག་གི་དྲི་མ་དང་བྲལ་བ་ཟླ་
བའི་དཀྱིལ་འཁོར་ཆེས་ཆེར་གསལ་བའི་སྣང་བ་ཤར། སྦྱིན་པའི་ཕ་རོལ་ཏུ་ཕྱིན་པའི་ངོ་བོ་མཉམ་
ཉིད་ཡེ་ཤེས་ཀྱི་རང་བཞིན། རིན་ཆེན་འབྱུང་ལྡན་གྱི་གོ་འཕང་ཆ་ཙམ་མཉེས། བྱང་ཆུབ་ཏུ་སེམས་
བསྐྱེད་པ་ལས་མངོན་པར་བྱང་ཆུབ་པ་ཞེས་བྱ་བའི་མངོན་བྱང་གཉིས་པ་གྲུབ། རྗེས་འཇུག་རྣམས་
མཉམ་སྦྱོར་གྱི་མངོན་བྱང་གཉིས་པ་ཟླ་བར་སྒོམ་པ་ཡང་དེ་ཉིད་མཚོན་པ་ཡིན། ཡང་ཏིཥྛ་བཛྲ་ཞེས་
བྱ་བའི་དོན་ཉམས་སུ་བླང་པ་ལས། མཉམ་གཞག་ཏུ་བཟུང་བྱའི་རྟོགས་པ་དང་བྲལ་བའི་འོད་
གསལ་སྟོང་པ་ཉིད་རྟོགས་པའི་རྟོགས་པ་སྐྱེས། རྗེས་ཐོབ་ཏུ་ཟླ་བའི་སྟེང་དུ་རྡོ་རྗེ་རྩེ་ལྔ་པའི་སྣང་བ་
ཤར། ཤེས་རབ་ཀྱི་ཕ་རོལ་ཏུ་ཕྱིན་པའི་ངོ་བོ། སོར་རྟོག་ཡེཤེས་ཀྱི་རང་བཞིན། འོད་དཔག་མེད་ཀྱི་
གོ་འཕང་ཆ་ཙམ་བརྙེས་པས། བརྟན་པའི་རྡོ་རྗེ་ལས་མངོན་པར་བྱང་ཆུབ་པ་ཞེས་བྱ་བ་མངོན་བྱང་
གསུམ་པ་དེ་གྲུབ། རྗེས་འཇུག་རྣམས་མཉམ་སྦྱོར་གྱི་ཚེ། ཟླ་བ་གཉིས་ཀྱི་སྟེང་དུ་རྡོ་རྗེ་སྒོམ་པ་དེ་
ཡང་དེ་ཉིད་མཚོན་པ་ཡིན་ནོ། །
ཡང་ཨོ་བཛྲ་ཨཏྨ་ཀོ་ཧཾ་ཞེས་པའི་དོན་ཉམས་སུ་བླངས་པས། མཉམ་གཞག་ཏུ་འཛིན་པའི་
རྟོག་པ་དང་བྲལ་བའི་འོད་གསལ་སྟོང་ཉིད་རྟོགས་པའི་རྟོགས་པ་སྐྱེས། རྗེས་ཐོབ་ཏུ་བུམ་ཆུ་བྱེ་མ་ལ་
སིམ་པ་ལྟར་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཐམས་ཅད་རྡོ་རྗེ་ལ་ཐིམ་པའི་
སྣང་བ་ཤར། བརྩོན་འགྲུས་ཀྱི་ཕ་རོལ་ཏུ་ཕྱིན་པའི་ངོ་བོ་བྱ་གྲུབ་ཡེ་ཤེས་ཀྱི་རང་བཞིན། དོན་གྲུབ་ཀྱི་
གོ་འཕང་ཆ་ཙམ་བརྙེས། རྡོ་རྗེ་བདག་ཉིད་ལས་མངོན་པར་བྱང་ཆུབ་པ་ཞེས་བྱ་བའི་མངོན་བྱུང་བཞི་
248



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར་དཔེ་མི་འདྲ། །
པ་གྲུབ། རྗེས་འཇུག་རྣམས་མངོན་བྱང་བཞི་པ་དེ་རྣམས་རོ་གཅིག་འདྲེས་པར་སྒོམ་པ་དེ་དེ་ཉིད་
མཚོན་པ་ཡིན། ཡང་ཨོཾ་སརྦ་ཏ་ཐཱ་ག་ཏ་ཐཱ་ཨ་ཧུཾ་ཞེས་པའི་དོན་ཉམས་སུ་བླངས་པས། མཉམ་གཞག་
ཏུ་གཟུང་འཛིན་གྱི་རྟོག་པ་ཐམས་ཅད་དང་བྲལ་བ་རྣམ་ཀུན་མཆོག་ལྡན་གྱི་སྟོང་པ་ཉིད་རྟོགས་པའི་
རྟོགས་པ་སྐྱེ། རྗེས་ཐོབ་ཏུ་རང་ཉིད་རྣམ་སྣང་ཆེན་པོར་སངས་རྒྱས་པའི་སྣང་བ་ཤར། ཡེ་ཤེས་ཀྱི་ཕ་
རོལ་ཏུ་ཕྱིན་པའི་ངོ་བོ་ཆོས་དབྱིངས་ཡེ་ཤེས་ཀྱི་རང་བཞིན། རྣམ་སྣང་ཆེན་པོའི་གོ་འཕང་བརྙེས། དེ་
བཞིན་གཤེགས་པ་ཇི་ལྟ་བ་ལས་མངོན་པར་བྱང་ཆུབ་པ་ཞེས་བྱ་བའི་མངོན་བྱང་ལྔ་པ་གྲུབ། རྗེས་
འཇུག་རྣམས་མངོན་བྱང་ལྔ་པ་སྐུ་ཡོངས་རྫོགས་སྒོམ་པ་དེ་ཉིད་མཚོན་པ་ཡིན་ནོ། །
དེ་ལྟར་མངོན་བྱང་ལྔ་པ་གྲུབ་པའི་ཚེ་རྟེན་གང་ཟག་དེ་ཡེ་ཤེས་ལྔ་ལྡན་རིགས་ལྔ་ཡོངས་
རྫོགས་ཀྱི་སྐུར་སངས་རྒྱས་པ་ཡིན་གྱི། མངོན་བྱང་དང་པོ་བཞིའི་སྐབས་སུ། ཡེ་ཤེས་དེ་དག་གི་ཆ་
ཤས་ཙམ་གསལ་བར་ཤར་བ་ཡིན་གྱི། ཡེ་ཤེས་དེ་ལྡན་གྱི་རིགས་དེ་དང་དེར་གོ་འཕང་མཉེས་པར་
ནི་མ་ཡིན་ཏེ། མེ་ལོང་ལྟ་བུའི་ཡེ་ཤེས་དང་མི་བསྐྱོད་པའི་གོ་འཕང་མཉེས་ནས། ཡེ་ཤེས་ཕྱི་མ་དེ་
དག་དང་རིགས་གཞན་དེ་དག་གོ་འཕང་ད་དུང་ཐོབ་དགོས་པ་ནི་མི་སྲིད་པའི་ཕྱིར་ཏེ། སྲིད་ན་
སྤངས་རྟོགས་ཡོངས་སུ་མ་རྫོགས་པའི་སངས་རྒྱས་སྲིད་པར་ཐལ་བའི་ཕྱིར་རོ། །དེ་ལྟར་ཕྱིའི་མངོན་
བྱང་ལྔའི་སྒོ་ནས་འཚང་རྒྱ་བའི་ཚུལ་འདི། གཙོ་ཆེར་རྣལ་འབྱོར་རྒྱུད་ལས་བཤད་མོད་ཀྱི། རྣལ་
འབྱོར་རྒྱུད་རང་རྐང་ལ་བརྟེན་ནས་ཕྱིའི་མངོན་བྱང་འགྲུབ་པ་ནི་མི་སྲིད་དེ། རྣལ་འབྱོར་རྒྱུད་རང་
རྐང་ལ་ནང་གི་མངོན་བྱང་ལྔ་སྒྲུབ་པའི་ཉམས་ལེན་མ་བཤད་པ་གང་ཞིག །ནང་གི་མངོན་བྱང་མ་
གྲུབ་པར་ཕྱིའི་མངོན་བྱང་མི་འགྲུབ་པའི་ཕྱིར་ཏེ། ནང་མ་མཐོང་བར་ཕྱི་མི་མཐོང་ཞེས་བཤད་པའི་
ཤུགས་ལ་གྲུབ་པའི་ཕྱིར་རོ། ། །
གཉིས་པ་ནང་གི་མངོན་བྱང་མི་མཉམ་སྦྱོར་གྱི་ཚུལ་གྱིས་གྲུབ་སྟེ་འཚང་རྒྱ་བའི་ཚུལ་ནི། ཉེ་རྒྱུ་
ཞག་བདུན་སྤྱད་པ་ཞིག་ཡིན་ན། ཞག་བདུན་པའི་ཐོ་རེངས་སྒྲུབ་པ་པོ་ཡབ་ཡུམ་སྙོམས་པར་ཞུགས་ ་
པ་ལས། ཐབས་ཀྱི་རིགས་ཀྱི་བདག་པོའི་སྤྱི་བོར་ཡབ་ཀྱི་བྱང་སེམས་ཀྱི་དྭངས་མ་མངོན་དུ་བྱས་པ་ནི།
249



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
ཟླ་བ་མེ་ལོང་ལྟ་བུ་ལས་མངོན་པར་བྱང་ཆུབ་པ་སྟེ་མངོན་བྱང་དང་པོའོ། །ཤེས་རབ་ཀྱི་རྩ་མཛེས་
པའི་སྤྱི་བོར་ཡུམ་གྱི་རཀྟ་མངོན་དུ་བྱས་པ་ནི། ཉི་མ་མཉམ་པ་ཉིད་ལས་མངོན་པར་བྱང་ཆུབ་པ་སྟེ།
མངོན་བྱང་གཉིས་པ་ཁམས་དཀར་དམར་གྱི་དྭངས་མ་འདྲེས་པར་སོ་སོར་ཞལ་སྦྱོར་དུ་གནས་པ་ནི།
སོ་སོར་རྟོགས་པའི་ཡེ་ཤེས་ལས་མངོན་པར་བྱང་ཆུབ་སྟེ་མངོན་བྱང་གསུམ་པ། དེ་གཉིས་རོ་གཅིག་
ཏུ་འདྲེས་པ་ནི། བྱ་བ་འགྲུབ་པ་ལས་མངོན་པར་བྱང་ཆུབ་པ་སྟེ་མངོན་བྱང་བཞི་པ། དེ་ལྟ་བུའི་བྱུང་
སེམས་དཀར་དམར་གྱི་དྭངས་མ་དེ། གཡས་གཡོན་དབུས་གསུམ་ནས་འདྲེན་པ་གསུམ་གྱི་ཐབས་
ཤེས་རབ་ཀྱི་རྒྱུད་དག་པའི་སྐད་ཅིག་མ་གཉིས་དང་། སོ་སོར་དག་པའི་སྐད་ཅིག་མ་གཅིག་སྟེ་
གསུམ་པའི་མཐར། རྟེན་དཀྱིལ་འཁོར་བཞིའི་དྭངས་མ། དབུ་མར་འགྲོས་ཐིམ་ནས་གཙུག་གཏོར་
མཆོག་གྲུབ་པའི་ཚེ། སྒྲུབ་པ་པོ་དེ་ཉིད་སངས་རྒྱས་པ་ཡིན་ཏེ། དེའི་ཚེ་སྐུ་ཡོངས་རྫོགས་ཆོས་
དབྱིངས་ཡེ་ཤེས་ཞེས་བྱ་བའི་མངོན་བྱང་ལྔ་པ་དེ་མཐར་ཕྱིན་པས་སོ། །མངོན་བྱང་ཕྱི་ནང་ཅིག་ཆར་
དུ་གྲུབ་ཚུལ་མན་ངག་གི་སྐབས་སུ་འབྱུང་ངོ༌། །དེ་ཡང་ཕྱི་ནས་དེ་བཞིན་གཤེགས་པ་རྣམས་ཀྱིས་
དབང་བསྐུར་ཞིང་དེའི་དོན་ཉམས་སུ་བླངས་པས་མངོན་བྱང་ལྔ་རིམ་གྱིས་བགྲོད་པ་ནི་ཕྱིའི་མངོན་
བྱང་ལྔ་ཞེས་བྱ་ལ། ནང་དུ་རང་ཉིད་ཀྱིས་ཉེ་རྒྱུའི་དབང་ཉམས་སུ་བླངས་པས་མངོན་བྱང་ལྔ་གྲུབ་པ་
ནི་ནང་གི་མངོན་བྱང་ཞེས་བྱའོ། །
གཉིས་པ་མན་ངག་གི་ལུགས་ལའང་། ཉེ་རྒྱུའི་ངོ་བོ། སྒོམ་པའི་དུས། སྒོམ་པའི་གནས། སྒོམ་
པའི་རྟེན། མངོན་དུ་བྱེད་པའི་ཐབས། འབྲས་བུ་མངོན་དུ་བྱེད་པའི་ཚུལ་དྲུག་གོ །དང་པོ་ནི། རྟེན་
དཀྱིལ་འཁོར་བཞིའི་འགྲོས་བཞི་ཐིམ་པར་བྱེད་པའི་དབང་ངོ་། །འདི་ལ་ཉེ་རྒྱུའི་དབང་དང་། འབྲས་
དུས་ཀྱི་དབང་ཞེས་ཀྱང་བྱ་སྟེ། དབང་བཞི་པ་གཙོ་ཆེ་བ་ཡིན་ནོ། །དང་པོ་ལ། ནམ་ཞིག་སྒོམ་པའི་
དུས་དང༌། ཇི་ཙམ་སྒོམ་པའི་ཡུན་ཚད་དོ། །དང་པོ་ནི། ས་བཅུ་གཉིས་པའམ། ས་བཅུ་གསུམ་པའི་
ཕྱེད་འོག་མ་ཐོབ་པའི་ཚེའོ། །གཉིས་པ་ནི། སྐད་ཅིག་མ་བདུན་དུ་སྒོམ་པ། གསུམ་དུ་སྒོམ་པ།
གཉིས་སུ་སྒོམ་པ་དང་གསུམ་མོ། །འདི་དག་ངོས་འཛིན་གོང་དུ་བཤད་ཟིན་ཏོ། །
25)



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱོད་ལེགས་བཤད་ཉི་མའི་འོད་ཟེར་དཔེ་མི་འདྲ།
འདི་དག་ལ་ཕྱི་དུས་ཀྱིས་མཚོན་ནོ། ཞག་བདུན་དང་གསུམ་ཞེས་བྱ་བ་ལ་སོགས་པ་དང་།
སྐད་ཅིག་མ་གཉིས་སུ་བྱས་པའི་ཚེ། སྲོད་ལ་བདུད་བཏུལ་བ་དང་། ཐོ་རངས་མངོན་པར་རྫོགས་
བྱང་ཆུབ་པའི་དུས་ཞེས་ཕ་རོལ་ཏུ་ཕྱིན་པ་དང་སྒོ་བསྟུན་ནས་བཤད་པའི་གནད་གོ་ཤེས་དགོས་ཏེ།
དེའི་ཚེ་ཐམས་ཅད་མཁྱེན་པ་ཆུང་ངུ་ཞེས་མིང་བཏགས་པས། ས་བཅུ་གསུམ་པའི་སྤངས་རྟོགས་
བརྙེས་པ་ནི་མ་ཡིན་པའི་ཕྱིར་རོ། །དེས་ན་ཉེ་རྒྱུ་སྐད་ཅིག་མ་བདུན་གྱི་ཉམས་ལེན་ཆ་མཐུན་པ་ནི་
སྔར་གོང་དུའང་ཡོད་ཀྱང༌། མཚན་ཉིད་པ་ནི་བཅུ་གཉིས་པའམ། བཅུ་གསུམ་ཕྱེད་འོག་མའི་གནས་
སྐབས་ན་ཡོད་དེ། བཅུ་གཉིས་པ་ནས་བཅུ་གསུམ་ཕྱེད་འོག་མར་ན་འཕོ་བ་དང་། ཕྱེད་འོག་མ་ནས་
ཕྱེད་གོང་མོར་ན་འཕོ་བའི་སྐབས་ཀྱི་ཉམས་ལེན་ལ་ཉེ་རྒྱུའམ་འབྲས་བུའི་དབང་དུ་བཞག་པའི་
ཕྱིར་རོ། །གསུམ་པ་ཉེ་རྒྱུ་སྤྱོད་པའི་གནས་ལ། ཕྱི་ལྟར་ན་ཐུན་མོང་བ་རྡོ་རྗེ་གདན་ལྟ་བུ་སྟེ། ཐུན་
མོང་གི་གདུལ་བྱ་རྣམས་ལ་རྟེན་གྱི་གང་ཟག་དེ་འོག་མིན་དུ་སངས་རྒྱས་པར་སྣང་ཞིང་། རང་གིས་
ཀྱང་དེ་ལྟ་བུའི་ཚུལ་བསྟན་པའི་ཕྱིར། ཕྱི་ཐུན་མོང་མ་ཡིན་པའི་གནས་ནི་འོག་མིན་ཏེ། ཐུན་མོང་མ་
ཡིན་པའི་གདུལ་བྱ་ས་ཐོབ་རྣམས་ལ། རྟེན་གང་ཟག་དེ་འོག་མིན་དུ་སངས་རྒྱས་པར་སྣང་ཞིང་།
རང་ཉིད་ལ་ཡང་དེ་ལྟར་སྣང་བའི་ཕྱིར་རོ། །ཕྱི་ངེས་དོན་དོན་དམ་པ་ལྟར་ན། སྒྲུབ་པ་པོ་རང་ཉིད་ཉེ་
རྒྱུ་སྤྱད་དེ་གང་དུ་འཚང་རྒྱ་བའི་གནས་དེ་ཉིད། རྡོ་རྗེ་གདན་ནམ་འོག་མིན་ཏེ། ལས་དག་མ་དག་གི་
དབང་གིས། འགའ་ཞིག་ལ་རྡོ་རྗེ་གདན་ཙམ་དང་། འགའ་ཞིག་ལ་འོག་མིན་གྱི་སྣང་བ་འཆར་བའི་
ཕྱིར། ཕྱི་ནང་གཉིས་ཀྱི་ནང་ལྟར་ན། དབང་གི་གནས་སམ་རྡོ་རྗེ་བཙུན་མོའི་བྷ་ག་ཅེས་སམ། ཡུམ་
གྱི་རྩ་མཛེས་པའི་སྤྱི་བོ་ཞེས་བྱ་བ་དེ་ཉིད། རང་འཚང་རྒྱ་བའི་གནས་ཡིན་ཞིང་། དེ་ལ་འོག་མིན་དང་
བདེ་བ་ཅན་ཞེས་བྱ་བ་ལ་སོགས་མིང་གི་གདགས་སུ་རུང་བ་ཡང་ཡིན་ཏེ། སངས་རྒྱས་རིན་ཆེན་ཟ་
མ་ཏོག །བདེ་བ་ཅན་དུ་རྟག་ཏུ་བཞུགས། །ཞེས་སོགས་བཤད་པ་སྟེ། དེ་ལ་དགོངས་ནས་གསུངས་
པའི་ཕྱིར་རོ། །དེ་ལྟར་བཤད་པའི་སྙིང་པོ་བསྡུས་ན། སྒྲུབ་པ་པོ་རང་ཉིད་ཐོག་མར་འཚང་རྒྱ་བའི་
གནས་ནི། མདོ་སྔགས་གང་ལྟར་ཡང་འོག་མིན་ཁོ་ནར་ངེས་ཏེ། ཐོག་མར་འཚང་རྒྱ་བའི་ཚེ། ལོངས་
251



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
སྐུ་ཞེས་པ་མཚན་ཉིད་པ་དེར་འཚང་རྒྱ་དགོས་སོ། །ལོངས་སྐུ་མཚན་ཉིད་པའི་གནས་ནི་འོག་མིན་ཁོ་
ནར་ངེས་པའི་ཕྱིར་རོ། །
འོ་ན་འོག་མིན་དེ་ཇི་ལྟ་བུ་སྙམ་ན་འདི་ལ་གསུམ། མདོ་ལས་བཤད་པའི་ཚུལ། རྒྱུད་སྡེ་སྤྱི་
རྣམ་ལས་བཤད་པའི་ཚུལ། ཐུན་མོང་མིན་པ་མན་ངག་ལས་བཤད་པའི་ཚུལ་ལོ། །དང་པོ་ནི། མདོ་
ལུགས་གཞིར་བཞག་ལ་འོག་མིན་གྱི་གནས་དེ་ཉིད། འདོད་པ་དང་གཟུགས་མེད་ཁམས་ན་མེད་
ཀྱིས་གཟུགས་ཁམས་ཁོ་ན་ན་ཡོད་དེ། ལང་གཤེགས་ལས། འདོད་པའི་ཁམས་དང་གཟུགས་མེད། །
དུ་སངས་རྒྱས་རྣམ་པར་འཚང་མི་རྒྱ། གཟུགས་ཀྱི་ཁམས་ཀྱི་འོག་མིན་དུ། །འདོད་ཆགས་བྲལ་ཁྱོད་
འཚང་རྒྱའོ། །ཞེས་ཐོག་མར་འཚང་རྒྱ་བའི་ཚེ། འདོད་པ་དང་གཟུགས་མེད་ཁམས་སུ་འཚང་མི་རྒྱ་
བར། གཟུགས་ཁམས་ཀྱི་འོག་མིན་དུ་འཚང་རྒྱ་ཞེས་བཤད་འདུག་པའི་ཕྱིར། འོ་ན་དེ་ལྟ་བུའི་འོག་
མིན་དེ། གཟུགས་ཁམས་གནས་རིགས་བཅུ་བདུན་གྱི་གནས་གཙང་ལྔའི་འོག་མིན་དེ་དེ་ཡིན་ནམ་
སྙམ་ན། དེ་མ་ཡིན་ཏེ། ལོངས་སྐུའི་གནས་འོག་མིན་དེ་ནི་འཁོར་བྱང་འཕགས་ཁོ་ན་ལས་ཉན་རང་
འཕགས་པ་ནི་ཅི་ཡང་མེད་ལ། གནས་གཙང་འོག་མིན་ན་ཉན་ཐོས་འཕགས་པ་ཕྱིར་མི་འོང་དང་
དགྲ་བཅོམ་པ་མང་དུ་ཡོད་པར་བཤད་པའི་ཕྱིར་རོ། །གཞན་ཡང་ལུང་གིས་ཀྱང་གྲུབ་སྟེ། རྒྱན་སྟུག་
པོ་བཀོད་པ་ལས། གཙང་མའི་གནས་རྣམས་སྤངས་པ་ཡི། །འོག་མིན་གནས་ནི་ཉམས་དགའ་བར། །
ཡང་དག་རྫོགས་སངས་དེར་རྒྱས། །སྤྲུལ་པ་པོ་ཞིག་འདིར་འཚང་རྒྱ། །ཞེས། ལོངས་སྐུར་ཐོག་མར་
འཚང་རྒྱ་བའི་ཚེ། གནས་གཙང་ལྔ་སྤངས་པའི་འོག་མིན་དུ་སངས་རྒྱ། མཆོག་གི་སྤྲུལ་སྐུ་མཛད་པ་
སྟོན་པའི་ཚེ། འདོད་ཁམས་རྡོ་རྗེ་གདན་ལྟ་བུར་འཚང་རྒྱ་བའི་ཚུལ་སྟོན་ཞེས་བཤད་འདུག་པའི་
ཕྱིར་རོ། །འོ་ན་འོག་མིན་དེ་ཇི་ལྟ་བུ་སྙམ་ན། དེ་ནི་འཕགས་པ་ཐོགས་མེད་ཀྱི་སའི་དངོས་གཞི་ནས་
བཤད་པ་ལྟར། གཟུགས་ཁམས་གནས་རིགས་བཅུ་བདུན་གྱི་སྟེང་ན། དབང་ཕྱུག་ཆེན་པོའི་གནས་
ཞེས་བྱ་བ་བྱང་སེམས་ས་བཅུ་པ་ཁོ་ན་བཞུགས་པའི་གནས་ཤིག་ཡོད་པར་བཤད་པ་དེ་ཉིད་ལ་
གདོན་མི་ཟ་བར་ངོས་བཟུང་དགོས་ཏེ། གནས་གཙང་ལྔ་ལས་གཞན་པའི་གཟུགས་ཁམས་ཀྱི་འོག་
252



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར་དཔེ་མི་འདྲ།
མིན་ཞིག་ཡོད་པར་མདོ་སྔ་མ་དེས་བཤད་པ་གང་ཞིག །དེ་ལས་གཞན་ཞིག་མི་རྙེད་པའི་ཕྱིར་རོ། །
གལ་ཏེ་དེ་ནི་བྱང་སེམས་ས་བཅུ་པ་ཁོ་ནའི་གནས་སུ་བཤད་ཀྱི་ལོངས་སྐུའི་གནས་སུ་མ་བཤད་པས་
མི་འཐད་དོ་སྙམ་ན། སྐྱོན་མེད་དེ་ཚིག་ཟིན་ལ་མ་བཤད་ཀྱང་། འཁོར་བྱང་སེམས་ས་བཅུ་པ་ཁོ་ན་
བཞུགས་པར་བཤད་པ་ཉིད་ཀྱིས། གཙོ་བོ་ལོངས་སྤྱོད་རྫོགས་སྐུ་ཞིག་བཞུགས་པར་གྲུབ་སྟེ། གཙོ་
བོ་སངས་རྒྱས་མི་བཞུགས་པར་འཁོར་བྱང་སེམས་ས་བཅུ་པ་ཁོ་ན་བཞུགས་པའི་དག་པའི་ཞིང་
ཁམས་དེ་འདྲ་མི་སྲིད་ཅིང་། བྱང་སེམས་ས་བཅུ་པ་ཁོ་ནས་བསྐོར་བའི་འདྲེན་པ་དམ་པ་དེ་ནི་ལོངས་
སྤྲུལ་གཉིས་ལས་ལོངས་སྐུ་ཁོ་ནར་ངེས་པའི་ཕྱིར་ཏེ། རྒྱུད་བླ་མ་ལས། དག་ལས་ཉེ་དང་རིགས་
རྣམས་ལ། །འཇིག་རྟེན་རྒྱལ་བའི་དཀྱིལ་འཁོར་དུ། །ཆུ་དང་ནམ་མཁར་ཟླ་གཟུགས་བཞིན། །དེ་
མཐོང་བ་ནི་རྣམ་པ་གཉིས། །ཞེས་འཁོར་ཉན་རང་སོ་སྐྱེ་བྱང་སེམས་སོགས་ཐུན་མོང་བའི་གདུལ་བྱ་
རྣམས་ལ་སྣང་བའི་གཙོ་བོ་དེ་ནི། སྤྲུལ་སྐུ་དང་། འཁོར་དག་པ་ཡན་ཆད་ལ་གནས་པའི་བྱང་
འཕགས་ཁོ་ན་ལ་སྣང་བའི་དག་པའི་ཞིང་གི་འདྲེན་པ་དེ་ལ་ལོངས་སྐུ་ཞེས་བཤད་འདུག་པའི་ཕྱིར་
དང་། འོ་ན་རྒྱན་སྟུག་པོ་བཀོད་པའི་མདོ་ལས། འོག་མིན་གྱི་གནས་དེ་ཁམས་གསུམ་ལས་འདས་
པར་བཤད་པ་དང་། དེ་གཟུགས་ཁམས་སུ་བཤད་པ་གཉིས་འགལ་ལོ་སྙམ་ན། དེ་ཡང་སྐྱོན་མེད་དེ།
གཟུགས་ཁམས་གནས་རིས་བཅུ་བདུན་མན་ཆད་ལ་གཟུགས་ཁམས་སུ་བྱས་པའི་ཁམས་གསུམ་
ལས་འདས་པ་ན། ཁམས་གསུམ་ལས་འདས་ཞེས་བཤད་པའི་ཕྱིར་དང་། འོག་མིན་དེ་གནས་པའི་
བྱང་སེམས་ཐམས་ཅད་ཀྱང་། ཟག་མེད་ཡིད་ལུས་ལ་གནས་པའི་འཕགས་པ་ཁོ་ན་ཡིན་གྱི། གནད་
དེས་ན་ཟག་བཅས་ཀྱི་ཆོས་གང་ཡང་མེད་པའི་ཆ་ནས་ཀྱང་། ཟག་བཅས་ཁམས་གསུམ་ལས་འདས་
ཞེས་བཤད་པ་ཡིན་པའི་ཕྱིར་རོ། །དེ་ལྟ་མ་ཡིན་ན། གཟུགས་ཀྱི་ཁམས་ཀྱི་འོག་མིན་དུ། །ཞེས་པའི་
འོག་མིན་དེ་ཁྱོད་ཀྱིས་སྨོས་ཤིག་དང་། ཁོ་བོས་རྗེས་སུ་ཡི་རང་བར་བྱའོ། །སློབ་དཔོན་རིན་པོ་ཆེས་
སྤྱི་རྣམ་ལས་བཤད་པ་དེ་ནི། དགོངས་པ་ཅན་དུ་དྲངས་པ་ལས་འོས་མེད་དོ། །
གཉིས་པ་རྒྱུད་སྡེ་སྤྱི་རྣམ་ལས་བཤད་པ་ནི། རྒྱུད་སྡེ་སྤྱི་རྣམ་ལས་འདི་སྐད་ཅེས་ཕལ་པོ་ཆེ་
༡53



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པོ།
དང་། དེ་ཉིད་བསྡུས་པ་དང་། དབང་བསྐུར་བའི་རྒྱུད་ལས་བཤད་པ་ལྟར་མི་མཇེད་ལ་སོགས་པ་
བསམ་གྱིས་མི་ཁྱབ་པ་ནང་དུ་ཆུད་པ་ནི་གཞི་དང་སྙིང་པོ་མེ་ཏོག་གིས་བརྒྱན་པའི་ཞིང་ཁམས། དེ་
བསམ་གྱིས་མི་ཁྱབ་པ་ནང་དུ་ཆུད་པ་དེ་ནི་འཇིག་རྟེན་གྱི་ཁམས་བརྒྱའོ། །རྒྱ་མཚོ་དེ་ནི་རྣམ་སྣང་
གངས་ཅན་མཚོའི་ཕྱག་གི་མཐིལ་ན་གནས། རྣམ་སྣང་གངས་ཆེན་མཚོ་བྱང་ཆུབ་སེམས་དཔའི་
འཁོར་དང་བཅས་པ་གང་ན་བཞུགས་པའི་གནས་དེ་འོག་མིན་ཡིན་ཞེས་བཤད་དོ། །དེ་ཙམ་ལས་སྨྲ་
བར་མ་ནུས་སོ། །
གསུམ་པ་ཐུན་མོང་མ་ཡིན་པའི་མན་ངག་ལས་བཤད་ཚུལ་ནི། རྡོ་རྗེ་ཚིག་རྐང་ལས།
འབིགས་བྱེད་གཞོན་ནུའི་གྲོང་ཁྱེར་ཆོས་ཀྱི་དབྱིངས་བྱང་ཆུབ་སེམས་ཀྱིས་ནི་འབིགས་ཞེས་དང་།
སློབ་དཔོན་དུས་གསུམ་བདེ་གཤེགས་བཅུད་འདུས་ཡིན། །ཡི་དམ་ལྷ་དང་བླ་མ་དབྱེར་མེད་ལ། །
བྷ་གར་དངོས་གྲུབ་ལེན་པའི་རྟེན་འབྲེལ་གྱིས། །སྲིད་པ་ཤིན་ཏུ་རྣམ་པར་དག་པའི་ལམ། །ཞེས་
བཤད་པ་ལྟར། སྒྲུབ་པ་པོ་ས་བཅུ་གཉིས་པ་ཐོབ་པ་དེས། ཡུལ་ཆེན་སོ་གཉིས་བགྲོད་ཟིན་པས།
དབུ་མའི་མདུད་པ་སོ་གཉིས་གྲོལ་ཟིན་ཡང་། ད་དུང་ཕྱི་ནང་སྦས་པའི་ཡུལ་ལྔ་མ་བགྲོད་པས།
སྤངས་རྟོགས་མཐར་ཐུག་མི་བརྙེས་ལ། དེའི་ཆེད་དུ་སྦས་པའི་ཡུལ་ལྔ་བགྲོད་དགོས་པའི་གནད་
ཀྱིས། སྦས་པའི་ཡུལ་ལྔ་པོ་དེ་ནི་འོག་མིན་གྱི་གནས་སུ་ཁས་ལེན་དགོས་ཏེ། ཕྱི་སྦས་པའི་ཡུལ་ལྔ་
པོ་དེ། ཕྱིའི་འོག་མིན་དང་། ནང་སྦས་པའི་ཡུལ་ལྔ་པོ་དེ་ནང་གི་འོག་མིན་དུ་བཞག་དགོས་པའི་ཕྱིར་ཏེ།
ངེས་པའི་དོན་དུ་ན། སྒྲུབ་པ་པོ་རང་ཉིད་གང་དུ་འཚང་རྒྱ་བའི་གནས་དེ་འོག་མིན་ཡིན་ཞེས་དང་།
ནང་ལྟར་ན། ཡུམ་གྱི་རྩ་མཛེས་པའི་སྤྱི་བོ་ཨེ་ཝཾ་ཟུང་འཇུག་དེ་འོག་མིན་ཡིན་ཞེས། རྗེ་བཙུན་གོང་
མ་འཁྲུལ་པ་ཟད་པ་དེ་དག་གི་གསུང་དངོས་དང་བརྒྱུད་པ་ལས་སྙོན་མེད་དུ་འབྱུང་བའི་ཕྱིར་རོ། །
འོ་ན་ཕྱི་ནང་སྦས་པའི་ཡུལ་ལྔ་ཇི་ལྟར་སྙམ་ན། ནང་སྦས་པའི་ཡུལ་ལྔ་ནི། གོང་མའི་གསུང་
ལས་ཆ་གཉིས་སྣང་བའི་ཆ་གཅིག་ལས། རྩ་རོ་རྐྱང་གི་མས་སྣ་གཉིས་གཉིས་གྱེས་པ་དང༌། དབུ་
མའི་མས་སྣ་ལྔ་ལོ་ནང་སྦས་པའི་ཡུལ་ལྔར་བཤད་པ་འདི་ཡང་ལེགས་བཤད་དུ་སྣང་སྟེ། ཉེ་རྒྱུ་



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱོད་ལེགས་བཤད་ཉི་མའི་འོད་ཟེར་དཔེ་མི་འདྲ།
ཉམས་ལེན་ཡབ་ཡུམ་སྙོམ་པར་བཞུགས་པའི་ཚེ། ཡབ་ཡུམ་གྱི་ཁམས་དཀར་དམར་གྱི་དྭངས་མས་
གང་བའི་བྷ་གའི་རྩ་ལྔ་ནི། རླུང་སེམས་མཁའ་འགྲོ་ཡབ་ཡུམ་བཅུའི་ཕོ་བྲང་དང་། སངས་རྒྱས་ཡབ་
ཡུམ་གྱི་གནས་ཟ་མ་ཏོག་ལྟ་བུ་ཡིན་པའི་ཕྱིར་ཏེ། བྷ་གར་དངོས་གྲུབ་ལེན་པའི་རྟེན་འབྲེལ་གྱིས་
ཞེས་སོགས་དང་། རྒྱུད་ལས་ཀྱང་། སངས་རྒྱས་རིན་ཆེན་ཟ་མ་ཏོག་ཅེས་སོགས་བཤད་པས་སོ། །
གསུང་གི་ཆ་གཅིག་ནི་གོང་དུ་བཤད་པ་ལྟར། སྙིང་ཁའི་ནང་བསྐོར་དབུས་དང་ཕྱོགས་བཞིའི་རྩ་
ཁམས་སོགས་ཏེ། གནས་དེ་ལྔའི་དཀྱིལ་འཁོར་བཞིའི་འགྲོས་དབུ་མར་ཐིམ་པ་ལས། བཅུ་གསུམ་
ཕྱེད་འོག་མའི་རྟོགས་པ་སྐྱེ་བའི་ཕྱིར་རོ། །དེ་གཉིས་ཀྱང་དོན་ལ་འགལ་བར་ནི་མི་སེམས་ཏེ། རྩ་དེ་
དག་གི་རྩ་བ་དང་། རྩེ་མོའི་གནས་མོ་འཆོལ་བའི་རིགས་པ་ལས་ཤེས་དགོས་པའི་ཕྱིར་རོ། །འོ་ན་ཕྱི་
སྦོས་པའི་ཡུལ་ལྔ། ཇི་ལྟར་སྙམ་ན། བཤད་པར་བྱ་སྟེ། ཉེ་རྒྱུའི་ཉམས་ལེན་དངོས་གཞིར་སླེབ་པའི་
རྟེན་གང་ཟག་དེ་ལ། ཕྱི་ནང་རྟེན་འབྲེལ་གྱི་གནད་ཀྱིས་ཤེས་རབ་ཀྱི་རྡོ་རྗེ་བཙུན་མོའི་བྷ་གའི་ཕོ་
བྲང་ངམ། སྙིང་ཀ་རྩེ་ལྔའི་ཕོ་བྲང་དེ། འོག་མིན་གྱི་གནས་སུ་རང་གྲུབ་དུ་འཆར་བས་དེ་ཉིད་ཕྱིའི་
འོག་མིན་ཡིན་ལ། འོ་ན་ལྔར་ཇི་ལྟར་འགྱུར་སྙམ་ན། ནང་གི་ཡུལ་ལྔའི་རྟེན་འབྲེལ་གྱིས། ཕྱིར་ཡང་
ཡུལ་ལྔའི་སྣང་བ་འཆར་བའམ། ཡང་ན་ལྡོག་པས་ཕྱེ་བའི་ལྔ་ཡིན་གྱི་དོན་ལ་ཐ་དད་མེད་ཅེས་སམ།
ཡང་ན་འཁོར་ཚོམ་བུ་གཅིག་དང་བཅས་འཚང་རྒྱ་བའི་ཚེ། བརྟེན་པ་ལྔའི་གནས་ཀྱིས་རྟེན་ཡུལ་ཆེན་
ཡོང་ལྔ་ཡོད་ཅེས་ཁས་ལེན་པར་རིགས་སམ་སྙམ་མོ། །འདི་ལྟ་བུའི་རྣམ་གཞག་བྱིས་པའི་བློ་གྲོས་
ཀྱིས་ཇི་ལྟ་བ་བཞིན་བསམ་ཞིང་བརྗོད་པར་ག་ལ་ནུས་ཏེ། བསམ་གྱིས་མི་ཁྱབ་ཡེ་ཤེས་ཅན། །དེའི་
མཁྱེན་པོ་དཔག་མི་ནུས་ཞེས་བཤད་པས་སོ། །འོན་ཀྱང་། ནང་སྦས་པའི་ཡུལ་ལྔས་མཚོན་པའི་ཕྱི་
སྦས་པའི་ཡུལ་ལྔ་པོ་དེ་ཡང་། འོག་མིན་ཁོ་ན་ཡིན་ནོ་ཞེས་ཁོ་བོ་སྨྲ་སྟེ། ཉེ་རྒྱུ་ཉམས་ལེན་གྱི་བཅུ་
གསུམ་ཕྱེད་འོག་མ་ལ་གནས་པའི་རྣལ་འབྱོར་པ་དེ་དང༌། དེ་ལས་འགྲོས་བཞི་ཐིམ་པའི་སངས་རྒྱས་
དེ་གཉིས་ནི། གནས་འོག་མིན་ཁོ་ན་ན་བཞུགས་དགོས་པའི་ཕྱིར་རོ། །དེས་ན་ཕྱིའི་འོག་མིན་དང་
ནང་གི་འོག་མིན་ཞེས་ཐ་དད་པ་གཉིས་ཁས་ལེན་དགོས་པ་མ་ཡིན་ཏེ་ནང་སྦས་པའི་ཡུལ་ལྔ་འོག་
15



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
མིན་དུ་ཤར་བ་ཙམ་ཡིན་པའི་ཕྱིར་རོ། །འདི་ཡང་གནད་གཅིག་གོ། །
དཔེར་ན་ཕར་ཕྱིན་ལུགས་ལ། བྱང་སེམས་རྒྱུན་མཐའ་པ་ཞེས་གྲགས་པ་དེ་དང་། དེའི་རྟེན་
ལ་སངས་རྒྱས་མ་ཐག་པའི་སངས་རྒྱས་གཉིས་ཆར་འོག་མིན་ན་བཞུགས་པར་ཁས་ལེན་དགོས་པ་
བཞིན་ནོ། །དེས་ན་རྡོ་རྗེ་ཐེག་པའི་ལུགས་འདི་ལ་འོག་མིན་དུ་འཚང་རྒྱ་བ་ལ། འོག་མིན་ཞེས་པའི་
གནས་ཐག་རིང་པོ་ཞིག་ཏུ་འགྲོ་དགོས་པ་ནི་མ་ཡིན་ཏེ། འདོད་ཁམས་པ་ཞིག་ཚེ་འདི་ཉིད་ལ་འཚང་་་
རྒྱ་བའི་ཚེ། ཕྱི་ལྟར་ན་རང་ཉིད་གནས་པའི་འདོད་པའི་ཁམས་འདི་ཉིད་དུ་སངས་རྒྱས་པར་སྣང་ཡང་།
ནང་ལྟར་ན། རྣལ་འབྱོར་པ་རང་སྣང་ལ་ནང་སྦས་པའི་ཡུལ་ལྔ་པོ་དེ་འོག་མིན་དུ་ཤར་ཏེ་སངས་རྒྱས་
པ་ཡིན་པའི་ཕྱིར། གནད་འདི་ངེས་པར་གོ་དགོས་སོ། །དེས་ན་ཉེ་རྒྱུ་ཉམས་ལེན་གྱི་གནས་ནི། ཕྱི་
ནང་གསང་བ་གསུམ་དུ་ཡང་འགྱུར་ཏེ། ཕྱི་ལྟར་ན། རྣལ་འབྱོར་པ་རང་ཉིད་ཉམས་ལེན་བྱེད་པའི་
གནས་དེ་ཡིན་ལ། ནང་ལྟར་ན། རླུང་སེམས་མཁའ་འགྲོ་བཅུའི་ཕོ་བྲང་དེ་ཡིན་ཞིང་། གསང་བ་
ལྟར་ན། སྟོང་གསུམ་ཡུངས་འབྲུའི་དཔེས། རྣལ་འབྱོར་པ་རང་སྣང་འཁྲུལ་མེད་ལ་ཤར་བའི་འོག་ .
མིན་དེ་ཡིན་པས་སོ། །
བཞི་པ་རྟེན་ནི་གོང་དུ་བཤད་པ་ལྟར་ལས་ཀྱི་ཕྱག་རྒྱ་མཚན་ཉིད་པ་དང་ལྡན་པ་དེ་ཉིད་དོ། །
ལྔ་པ་མངོན་དུ་བྱེད་པའི་ཐབས་ནི། རང་བྱིན་རླབས་ཀྱི་སྦྱང་པ་སྔོན་དུ་སོང་བའི་དཀྱིལ་
་ འཁོར་འཁོར་ལོའི་ཐབས་ཁྱད་པར་ཅན་དེ་ཉིད་ཡིན་ལ། དྲུག་པ་ཇི་ལྟར་མངོན་དུ་བྱ་བའི་ཚུལ་ནི། །
ཕྱི་ནང་གི་མངོན་བྱང་གི་ལྔ་ཅིག་ཆར་གྲུབ་པའི་ཚུལ་གྱིས་འབྲས་བུ་ས་བཅུ་གསུམ་པ་རྡོ་རྗེ་འཛིན་པ་
མངོན་དུ་བྱེད་པ་ཡིན་ཏེ། དེ་ཡང་ཡབ་ཡུམ་མཉམ་སྦྱོར་གྱི་ཚེ། ཡབ་ཀྱི་ཁམས་དྭངས་མ། རིགས་ཀྱི་
བདག་པོའི་ཁ་ཨེའི་རྣམ་པར་ཕབ་པ་ན། མཉམ་གཞག་ཏུ་ཆོས་ཐམས་ཅད་རང་བཞིན་རྣམ་དག་གི་
རྟོགས་པ་སྐྱེས། རྗེས་ཐོབ་ཏུ་སྙིང་ཀར་ཟླ་བས་མཚན་པའི་སྣང་བ་འཆར། དེས་མངོན་བྱང་དང་པོ་
གྲུབ་སྟེ། ཡེ་ཤེས་ལྔ་ལས་མེ་ལོང་ལྟ་བུའི་ཡེ་ཤེས་དང་། རིགས་ལྔ་ལས་རྣམ་སྣང་གི་གསལ་སྣང་ཆེས་
ཆེར་རྙེད་དེ། ཡུམ་གྱི་རཀྟའི་དྭངས་མ་རྩ་མཛེས་པའི་སྤྱི་བོ་བཻ་གྱི་རྣམ་པར་ཕབ་པ་ན། མཉམ་གཞག་
256



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱད་ལེགས་བཤད་ཉི་མའི་འོད་ཟེར་དཔེ་མི་འདྲ།
ཏུ་གློ་བུར་རྣམ་དག་གི་རྟོགས་པ་སྐྱེ། རྗེས་ཐོབ་ཏུ་མཉམ་སྦྱོར་ལྟར་ན་དེའི་སྟེང་དུ་ཟླ་བའི་དཀྱིལ་
འཁོར་གཉིས་པའམ། མི་མཉམ་སྦྱོར་ལྟར་ན། ཉི་མའི་དཀྱིལ་འཁོར་གྱི་སྣང་བ་འཆར། དེས་མངོན་
བྱང་གཉིས་པ་གྲུབ། མཉམ་ཉིད་ཡེ་ཤེས་དང་། རིན་འབྱུང་གི་གསལ་སྣང་ཆེས་ཆེར་རྙེད། ཡབ་ཡུམ་
གྱི་རྩ་གཉིས་ཡི་གེ་གཉིས་ཁམས་དཀར་དམར་གཉིས། རླུང་གཉིས་རྣམས་མ་འདྲེས་པར་ཞལ་སྦྱོར་
དུ་གནས་པ་ན། མཉམ་གཞག་ཏུ་བཟུང་བས་དག་པའི་འོད་གསལ་སྟོང་ཉིད་རྟོགས་པ་སྐྱེས། རྗེས་
ཐོབ་ཏུ་མཉམ་སྦྱོར་ལྟར་ན། ཟླ་བ་གཉིས་ཀྱི་སྟེང་དུ་རྡོ་རྗེ་དང་། མི་མཉམ་སྦྱོར་ལྟར་ན་ཉི་ཟླའི་བར་
དུ་ཕྱག་མཚན་ས་བོན་གྱིས་མཚན་པའི་སྣང་བ་འཆར། མངོན་བྱང་གསུམ་པ་གྲུབ། སོར་རྟོག་ཡེ་
ཤེས་དང་། འོད་དཔག་མེད་ཀྱི་གསལ་སྣང་ཆེས་ཆེར་རྙེད། ཡབ་ཡུམ་གྱི་ཆུ་ཡིག་ཁམས་སོགས་རོ་
གཅིག་ཏུ་འདྲེས་པ་ན། མཉམ་གཞག་ཏུ་འཛིན་པ་ལས་དག་པའི་འོད་གསལ་སྟོང་པ་ཉིད་ཀྱི་རྟོགས་
པ་སྐྱེ། རྗེས་ཐོབ་ཏུ་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཀྱི་དྭངས་མ་ཐམས་ཅད་
དང་། རྡོ་རྗེ་ལ་ཐིམ་པའི་སྣང་བ་འཆར། མངོན་བྱུང་བཞི་པ་གྲུབ། བྱ་གྲུབ་ཡེ་ཤེས་དང་། དོན་གྲུབ་
ཀྱི་གསལ་སྣང་ཆེས་ཆེར་རྙེད། ཡབ་ཡུམ་གྱི་བྱང་སེམས། རང་རང་གི་དབུ་མ་ནས་དྲངས་ཏེ་སྤྱི་
གཙུག་ཏུ་རྟེན་དཀྱིལ་འཁོར་འཁོར་ལོ་བཞིའི་འགྲོས་ཐིམ། དབུའི་གཙུག་ཏོར་མཆོག་ཏུ་གྲུབ་པའི་ཚེ།
མཉམ་གཞག་ཏུ་བཟུང་འཛིན་གཉིས་ཀྱི་དག་པའི་འོད་གསལ་རྣམ་ཀུན་མཆོག་ལྡན་གྱི་སྟོང་པ་ཉིད་
ཀྱི་རྟོགས་པ་སྐྱེ། རྗེས་ཐོབ་ཏུ་མཚན་དཔེས་བརྒྱན་པའི་མི་བསྐྱོད་རྡོ་རྗེའི་སྐུ་རུ་སངས་རྒྱས་པའི་སྣང་
བ་འཆར། དེས་མངོན་བྱང་ལྔ་པ་གྲུབ། ཆོས་དབྱིངས་ཡེ་ཤེས་ཀྱི་གསལ་སྣང་ཆེས་ཆེར་རྙེད། ས་བཅུ་
གསུམ་ཕྱེད་གོང་མར་མཐར་ཕྱིན་ཏེ། ཡེ་ཤེས་ལྔ་ལྡན་སྐུ་ལྔ་ཡོངས་རྫོགས་ཀྱིས་འབྲས་བུ་མཐར་
ཐུག་གྲུབ་པ་ཡིན་ནོ། །དེས་ན་མངོན་བྱང་ལྔ་པའི་ཚེ་ཡེ་ཤེས་ལྔ་དང་རིགས་ལྔ་སྐུ་ལྔ་སོགས་ཅིག་ཆར་
གྲུབ་པ་ཡིན་གྱི། དེ་དག་རིམ་ཅན་དུ་གྲུབ་པ་ཡིན་ནོ་སྙམ་དུ་བསམ་པར་མི་བྱ་སྟེ། ཡེ་ཤེས་ལྔ་དང་མི་
ལྡན་པའི་སངས་རྒྱས་མཚན་ཉིད་པ་མེད་པའི་ཕྱིར་རོ། །
འོ་ན་གོང་ཕྱིའི་མངོན་བྱང་གི་ཚེ་ཆོས་དབྱིངས་ཡེ་ཤེས་དང་རྣམ་སྣང་སྦྱར། འདིར་མི་བསྐྱོད་
257



གངས་ཅན་རིག་བཅུད་ལས། མང་ཐོས་ཀླུ་སྒྲུབ་རྒྱ་མཚོའི་གསུང་འབུམ་པོད་བདུན་པ།
པ་དང་སྦྱར་བ་མི་འགལ་ལམ་སྙམ་ན། མི་འགལ་ཏེ་སྔ་མ་ནི་རྣལ་འབྱོར་རྒྱུད་དང་ཐུན་མོང་བ་ལ་
དགོངས། ཕྱི་མ་ནི་བླ་མེད་ཐུན་མོང་མ་ཡིན་པའི་དབང་དུ་བྱས་པ་ཡིན་པའི་ཕྱིར། གོང་དུ་འཁོར་ཚོམ་
བུ་གཅིག་དང་བཅས་འཚང་རྒྱ་ཞེས་བྱ་བའི་དོན་ཀྱང་། སྒྲུབ་པ་པོ་རང་ཉིད་འོག་མིན་དུ་སངས་རྒྱས་
པའི་ཚེ། ཚོམ་བུ་གཞན་རྣམས་ནི། རང་ཉིད་ཀྱི་འཁོར་དུ་འབྱུང་ཞེས་པ་ཙམ་ཞིག་ཡིན་ནམ་སྙམ་སྟེ།
འོག་མིན་དུ་འཚང་རྒྱ་བའི་ཚེ། རང་ཉིད་ཀྱི་ཡེ་ཤེས་ཀྱི་སྣང་བ་ཤར་བ་དེར་འཚང་རྒྱ་བ་ཡིན་གྱི།
སངས་རྒྱས་གཞན་ཞིག་ཆོས་ཀྱི་འཁོར་ལོ་བསྐོར་བཞིན་པའི་འོག་མིན་དེར་སངས་རྒྱ་བ་ནི་མ་ཡིན་ཏེ།
ཞིང་ཁམས་གཅིག་ཏུ་བསྟན་པ་གཅིག་ལ་སྟོན་པ་གཉིས་འབྱུང་བ་ནི་མ་བཤད་པའི་ཕྱིར་རོ། །དེས་ན་
འཚང་རྒྱ་བའི་ཚེ། མ་མཐའ་འཁོར་ཚོམ་བུ་གཅིག་དང་བཅས་འཚང་རྒྱ་བའི་གནད་ཀྱང་འདི་ཉིད་
ཡིན་ཏེ། འཁོར་བྱང་འཕགས་མེད་པའི་སངས་རྒྱས་གསར་བུ་བོ་གཅིག་ཁོ་ནའམ། མང་པོ་ལྷན་ཅིག་
ཏུ་བཞུགས་པ་དེ་འདྲ་མི་འོས་པའི་ཕྱིར་རོ། །ཆོས་ཀྱི་གནད་ཟབ་མོ་ཡིད་ལ་ཤར་བ་ནི། བླ་མ་དམ་
པའི་བྱིན་རླབས་སྙིང་ལ་ཞུགས་པའི་དྲིན་ནོ། །འོ་ན་འཆད་པ་པོ་ང་ཆོས་ཀྱང་ང་། །རང་གི་ཚོགས་
ལྡན་ཉན་པ་ང༌། །ཞེས་སོགས་བཤད་པ་མ་ཡིན་ནམ་སྙམ་ན། སྐྱོན་མེད་དེ། དེ་ནི་ལྷན་སྐྱེས་ཀྱི་ཡེ་
ཤེས་ལྟ་བའི་ངོ་ན། གཙོ་འཁོར་ཆོས་སོགས་ཐ་དད་མེད་ཅེས་པའི་དོན་ཡིན་ལ། འདི་ནི་ཐ་སྙད་རྣམ་
འཇོག་གི་སྐབས་ཡིན་པའི་ཕྱིར་དང་། གཙོ་འཁོར་ཐ་དད་པ་དང་ཐ་མི་དད་པའི་སྐབས་གཉིས་ཡོད་
པ་དེ་ཡང་། སངས་རྒྱས་ཟིན་ནས་དེའི་རྗེས་སུ་མཛད་པ་སྟོན་པའི་སྐབས་ཡིན་པའི་ཕྱིར་རོ། །འདི་ལ་
དོགས་པ་འདི་ལྟར་དཔྱད་དགོས་ཏེ། འདིར་བཤད་པ་ལྟར་མངོན་བྱང་ལྔ་དང་སྐུ་གསུམ་སོགས་ཅིག་
ཆེར་དུ་གྲུབ་པ་དེ་ལྟ་ན། རང་རེའི་རྒྱུད་སྡེ་སྤྱི་རྣམ་ལས། དེ་ལྟར་མངོན་པར་སངས་རྒྱས་པ་ཉིད་ཀྱིས་
སྐུ་གསུམ་གྲུབ་སྟེ། མངོན་པར་བྱང་ཆུབ་པ་དང་པོ་དང་ཐ་མས་ཆོས་ཀྱི་སྐུ་གྲུབ་ལ། གཉིས་པ་དང་
གསུམ་པས་ལོངས་སྐུ་དང་། བཞི་པས་སྤྲུལ་སྐུ་གྲུབ་པའོ་ཞེས། སྐུ་གསུམ་རིམ་ཅན་དུ་གྲུབ་པར་
བཤད་པ་དང་མི་འགལ་ལམ་སྙམ་ན། སྐྱོན་མེད་དེ། དེ་ལྟར་བཤད་པ་དེ་ནི་ཡེ་ཤེས་ལྔ་དང་སྐུ་
གསུམ་དུ་རིམ་ཅན་གྱིས་གྲུབ་ཅེས་པའི་དོན་མ་ཡིན་གྱི་བཤད་པའི་གོ་རིམ་གྱི་དབང་དུ་བྱས་པའི་
259



སྦས་དོན་སྙིང་པོ་གསལ་བྱེད་ལས་དྲོད་དང་སྤྱོད་པ་ཉེ་རྒྱུ་གསུམ་གྱི་རྣམ་དཔྱོད་ལེགས་བཤད་ཉི་མའི་འོད་ཟེར་དཔེ་མི་འདྲ།
མངོན་བྱང་དང་པོར་བཤད་པའི་མེ་ལོང་ལྟ་བུའི་ཡེ་ཤེས་དང་། མངོན་བྱང་ལྔ་པར་བཤད་པའི་ཆོས་
དབྱིངས་ཡེ་ཤེས་དེ་ལ་ཆོས་སྐུ་དང༌། མངོན་བྱང་གཉིས་པར་བཤད་པའི་མཉམ་ཉིད་ཡེ་ཤེས་དང་།
གསུམ་པར་བཤད་པའི་བྱ་གྲུབ་ཡེ་ཤེས་ལ་སངས་རྒྱས་རང་སྣང་གི་ལོངས་སྐུ་དང་། མངོན་བྱུང་བཞི་
པར་བཤད་པའི་སོར་རྟོགས་ཡེ་ཤེས་དེ་རང་སྣང་གི་སྤྲུལ་སྐུར་འཇོག་ཅེས་པའི་དོན་དུ་སྣང་བའི་
ཕྱིར་རོ། །དེ་ལྟ་མ་ཡིན་ན། དོན་ཅི་ཡང་མི་སྟོན་ཏེ། མངོན་བྱང་དང་པོས་ཆོས་སྐུ་གྲུབ་ན། མངོན་
བྱང་ལྔ་པ་ལ་ཆོས་སྐུ་འགྲུབ་དགོས་རྒྱུ་མེད་པའི་ཕྱིར་དང༌། ཆོས་སྐུ་གྲུབ་ནས་ལོངས་སྐུ་གྲུབ་མ་ཟིན་
པོ་ཡང་མདོ་སྔགས་གཉིས་ཆར་ལ་མི་སྲིད་པའི་ཕྱིར་རོ། །དེས་ན་རྒྱུད་སྡེ་སྤྱི་རྣམ་ལས། ལོངས་སྐུར་
སངས་རྒྱས་མ་ཐག་པ་དེ་ནི། རྣམ་པར་སྣང་མཛད་ཅེས་བྱ་སྟེ། དེ་ནི་སྟོན་པ་ལོངས་སྐུ་ཡིན་པར་
བཤད། དེའི་ཐུགས་ཡེ་ཤེས་ཆོས་སྐུ་སེམས་སེམས་བྱུང་རྣམས། རྡོ་རྗེ་འཆང་རྡོ་རྗེ་སེམས་དཔའི་སྐུར་
བསྟན་ནས་ཆོས་སྟོན་པ་ནི་སྟོན་པ་ཆོས་ཀྱི་སྐུ་ཡིན་པར་བཤད་ནས། འོ་ན་འོག་མིན་དེར་སྟོན་པ་
གཉིས་སུ་མི་འགྱུར་རམ་ཞེས་དོགས་པ་བཀོད་ནས། དེའི་ལན་དུ་མི་འགྱུར་ཏེ། དེ་གཉིས་ལ་དབྱེ་བ་
མེད་པའི་ཕྱིར་རོམ། ཡང་ན་སྟོན་པ་ཆོས་ཀྱི་སྐུ་དེ་ནི་སྡུད་པ་པོའི་ཆ་བཟུང་བ་ཡིན་པའི་ཕྱིར། ཞེས་
བཤད་དོ། །
མན་ངག་ལས་ནི། རྟེན་གནས་གྱུར་གྱི་སྐུ་བཞི་དང་། བརྟེན་པ་གནས་གྱུར་གྱི་སྐུ་གཅིག་སྟེ་
སྐུ་ལྔ་ཅིག་ཆར་གྲུབ་པར་བཤད་ལ། དེ་དག་གི་གནད་ངོས་བཟུང་བ་ནི་ལོགས་སུ་གསལ་ལོ། །རྩ་
རྒྱུད་བླ་མའི་བྱིན་རླབས་སྙིང་ལ་འཕོས། །ཚེ་རབས་ཕྲེང་བར་བསགས་པའི་བག་ཆགས་སད། །ཚུལ་
དང་ཚུལ་མིན་རྣམ་འབྱེད་སྤོབས་པ་ཐོབ། །ཟབ་དོན་ཉམས་སུ་ལེན་པར་བྱིན་གྱིས་རློབས། །ས་སྐྱའི་
འཇམ་མགོན་ཐུགས་ཀྱི་མཛོད། །སྦས་དོན་གནད་ཀྱི་གཏེར་ཁ་ཕྱེ། །རྣམ་གསུམ་བླ་མའི་བཀའ་དྲིན་
ལས། །ཀླུ་སྒྲུབ་བདག་གི་སྐལ་བས་རྙེད། །



མང་ཐོས་ཀླུ་སྒྲུབ་རྒྱ་མཚོའི་གསུང་འབུམ།
རྩོམ་པ་པོ། མང་ཐོས་ཀླུ་སྒྲུབ་རྒྱ་མཚོ།
རྩོམ་སྒྲིག་འགན་འཁུར་བ། བསོད་ནམས་ཚེ་བརྟན།
མདུན་ཤོག་བཟོ་སྐྲུན་པ། པད་རྡོ།
དཔེ་སྒྲིག་ སི་ཁྲོན་ཞིང་ཆེན་བོད་ཡིག་དཔེ་རྙིང་བསྡུ་སྒྲིག་ཁང་།
དཔེ་སྐྲུན། ། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
དཔེ་སྐྲུན་ཁང་ས་གནས། ། ལྷ་ས་གྲོང་ཁྱེར་སེ་རའི་ལྷོ་ལམ། སྦྲགས་ཨང་། 850010
བརྒྱུད་འཚོང་། ། རྒྱལ་ཡོངས་ཞིན་ཧྭ་དཔེ་ཁང་།
དེབ་ཚད། །
170mm x 230mm
སྤར་ཤོག། 231
སྤར་གཞི། 2016 ལོའི་ཟླ་12པར་ཐེངས་དང་པོ་བསྒྲིགས།
སྤུར་ཐེངས། 2016 ལོའི་ཟླ་12པར་ཐེངས་དང་པོ་སྤར། །
སླར་གྲངས།
1-2000
དཔེ་རྟགས། ISBN 978-7-80589-860-5
དཔེ་རིན།
སྒོར། 462
སྤར་གཞི་སྒེར་བདག་ཡིན་པས་འདྲ་བཅོས་སླར་འདེབས་མི་ཆོག



图书在版编目(CIP数据
兰·普珠審措文集:全11册:藏文;兰建,鼻珠
嘉措著 - 拉萨,西藏藏文言额出版社,2016.11
ISBN 973-7-80589-858-2
1. 1 11.0…0歲学一文集一藏語
| ETK281.4-53
中国版本图书 CUP 数据核字(2016)第256897号
芒堆·鲁珠嘉措文集(全11册)
作者 芒堆·鲁球毒措
责任编辑素的次日
封面设计 巴老
主編,四川藏文古籍保护编务院
出版 西藏藏文古籍出版社
社 址 拉萨市色拉南路邮编 850010
刷四鼎创印务有限责任公司
销全国新华书店
本 170mm 5 330mm
印张 231
版次 2016年12月第1版第1次印刷
印 数 1-2000
标准书号 SBN 978-7-8589-858-2
定 价 462.0(1-11册)
社印经开
版权所有翻印必究



责任编辑 索朗次回
封面设计 多
| lu
genera MINION
-
-
ISBN 978-7-80589-858-2
9787805"g98582)
定价:462.00元(111册)
